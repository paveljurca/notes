Úkroky vpřed 2
==============


Kotleta
-------

vřeští tuhá kotleta  
pachuť v čase oběda  
kus zvířátka bez jména  
rozžvýkána docela

života neužila  
upálena doběla  
sádelníkem snědena  
dezert čoko poleva

*(jídelníčku obměna)*

teď zožereme  
stehno jelena


Morče
-----
  
naráží morče  
do stěny plastové  
na malém kousíčku  
čenichá, oči těkavé  
  
kdo zavřel ho  
prázdnit pítko sté  
to malé morčátko  
blouzní, je mu bléé
 

Po krok 
-------

obkročmo  
  
z nezdarů blok  
a přes mrtvoly skok  
  
zázračno  
  
neposedný  
tlustý hroch  
 
v pochroumaném lese
  
už dnes tam  
co napřesrok  


Ochmelka
--------

_\*Prolog\*_

hloupé  
(co bylo)  
lepší  
(co jistě bude)

blíže věcem  
(nehezčí se zdají)  
dále srdcem  
(tehdy záleželo — teď nezáleží)  

_\*Epilog\*_

zcela prostě  
změnil žití břeh  
krvácí mu dásně  
chtěl mít svěží dech

pod očima kruhy  
lidí rytmus nestíhá  
vzpomněl mouder sovy  
ráno pěsti zatíná  

&nbsp;večer dojde vlohy

u rumu se vyzpívá


Klima
-----

zatuchá klima  
se špetkou nevkusu  
super, bájo, príma  
pronárody v poklusu

příliš někdy je  
negramotných úvodů  
i rozdávejme knihy  
řka při porodu

odměnou pak  
chytří branci  
u výkopu


Zkouškové
---------

zkoušející by rád komtesu  
vydýcháno jako na plesu  
študák dává se všanc forbesu  
zadrhává lehce v přednesu  
místo dlaní vúdú od vřesu  
závěr klouzá z partesu  
kredity zahrabaly noblesu


(pj)

