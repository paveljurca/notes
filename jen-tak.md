Jen tak
=======


Jehličí
-------

šlápneš naň  
nekvičí  
vezmi v dlaň —  
synapsí zacvičí  

u stromu  
volá námořník  
po úkolu  
jak truchlit  
bez krovu  
řezat les  
pro bramboru  
klekání, pojď domu  
ke komu?  


Zajíc
-----

stopu brázd prohání  
jen tak, do větru  
rád za každé svítání  
ve skrytu  
činí stráni pokání  
čmuchá trávy omladinu  
znalec bio bádání  
bystří lidskou lavinu  
ušatým moudrem však  

žvýkání  


Fraktura
--------

v kostýmu smíření  
nespěchá —  
chvíle hoření  
vteřiny  
nic nemění  
minulé  
na zvážení  
a víčka  
co klenba šálení  
tak ruptura má  
dí holeni


Nebo ne
-------

výheň sama   
citů hrana  
deště z jara  
příruční sada   
oční vada  
pnutí hada   
delikt blaha  
kusá snaha  
chůze sláva  
patník dávna  
tesknost rána  
studem páva —   
pohrobci Abraháma  
nebo ne  
..kde?


Sucho
-----
  
jsme ryba  
ryba v nádobě  
co svými roky  
propíjí se na dno

jak.. vyčíst hrdlu  
by pár doušků  
za suchost světa  
položilo..


(pj)

