OKa
===


Morče
-----
 
naráží morče  
do stěny plastové  
na malém kousíčku  
čenichá, oči těkavé  
  
kdo zavřel ho  
prázdnit pítko sté  
to malé morčátko  
blouzní, je mu bléé
 

Pečeně
------

vřeští tuhá kotleta  
pachuť v čase oběda  
kus zvířátka bez jména  
rozžvýkána docela

života neužila  
upálena doběla  
sádelníkem snědena  
dezert čoko poleva

jídelníčku obměna  
Ave pia!  
bude stehno jelena


Ochmelka
--------

*zvažuje*

hloupé  
co bylo  
lepší  
co jistě bude

blíže věcem  
nehezčí se zdají  
dále srdcem  
tehdy záleželo — teď nezáleží

*procitá*

tam kde oči, vrby  
hrdla rytmus nestíhá  
vzpomněl mouder sovy  
(nedá na ni)  
je to liška podšitá

večer dojde vlohy  
u [rumu](http://youtu.be/D3bRWm3mxPc) sny promítá  
— chláme se  
a ubývá


OKa
---

oči  
kamkoli vkročim  
šílenosti  
pod obočim

jenom sedět  
čekat na čin  
Člověče?  
teď ne, teď otročim

tak prosim  
prosim


Mlha
----

zatuchá klima  
se špetkou nevkusu  
super, bájo, príma  
pronárody v poklusu

příliš někdy je  
negramotných úvodů  

&nbsp;brát v knihy!

řka při porodu


Zkusmo
------

pochopení  
&nbsp;skáče z útesu

študák stižen   
&nbsp;rozmarem forbesu

paměť křepčí  
&nbsp;v přednesu

místo dlaní  
&nbsp;vúdú od vřesu

zas něco  
&nbsp;co nesnesu


Kuřecí sen
----------

všechno to pospíchá  
až moc honem  
— oni byli  
my zbudem

zmatení  
hle nový vjem!  
udatnost  
leč nepřeje jí den

kuře  
a v něm sen


Zjev
----

přemítám  
bych našel zjev  
tak synem čeho  
keřík v řádce plev

obelisk ksichtu  
plachý srdcí let  
k tíži zrcadlo  
piha, pupek, dech


(pj)

