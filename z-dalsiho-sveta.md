Z dalšího světa
===============

v noci víme  
konec útrap je jistě blíž  
ve dne bdíme  
k zatracení prokopali jsme se níž

do práce, do dlení  
vystačí nám Hrabalovo pábení  
na truc vedeme sté tažení  
k smíchu je lidské vzezření

chmurná oblaka k sobě se mají  
na slabším slabší se hojí  
temný výlet zemřelé halí  
důvody matoucí žár pece taví!

matka spotřeba nás provdala  
pokolení božích úradků nedbala  
Zem laskavosti propadla  
místo syna však — halama

lidská duše selhala  
— pokoru v karty rozdala  
zbytku tvorstva klidu nedala  
v rakvi teď štká Zbůhdarma

tělo objevilo datum spotřeby  
mozek ptá se dcery Kdo jste vy?  
mdlobám jdeme těžce v ústrety  
odpovědi hrstí ozvěny

a tak prosti prostoru  
hledíme za sebe  
slunce změnilo ohledů  
v tichosti sejdeme

nebo taky ne  
zpleníme další planetu  
a dále ještě zajdeme  
když už jsme tu

(pj)

