Úkroky vpřed
============


Smrt
----

celý svět  
se zvrátí  
nějak rychle  
agonií umírá

kůže chladne  
oči cizí  
nikdo v nich  
dnes nebývá

snad duše  
nebo srdce  
letí, od života  
pospíchá

je prázdně  
vědomí brojí  
hřeb v lebce  
bližní nedýchá

Bůh

ze žalu  
&nbsp;sebe usvědčí

pomýlená smrt  
jež nebrečí


Zima
----

za nocí mrazy  
vkreslí vrásky do krajiny  
vločky volným pádem  
seskupí se do peřiny  
z bláta strání  
bez poskvrny planiny  
spěšné stopy zvěře  
ani povzdech rutiny  
blízkost smrti  
mene tekel rokliny  
tvorstvo doptává se  
*Adama a Evy jmeniny?*  
rozpuštěny sbory ptactva  
duše mědí rytiny  
naděje v úvaze luny  
daleko do jarní květiny  
vítr na větvoví hraje  
abonenty pusté kopce hlušiny  
a při úpatí meze  
spočinutí rodiny


Fáma
----

zpatříš ji  
jste na vzdálenost ruky  
k společnému *my*  
zbývá překonat veletoky  
  
neřekl jsi nic  
chvílí vyklouzla ti

&nbsp;kdo zvojtil osud?

to ty, to ty!  
kam běží  
ty něžné roky  
jsi rýmem   
její sloky

letargie rána  
oči, milé dráma  
vším tělem, kořínky vlasů  
spěchá, ta zpráva!  
*my* dva, dnes — káva?  

ve skráních tluče

&nbsp;mañana

hezký sen

&nbsp;a hezčí fáma


Můžu
----

můžu všechno  
nezmůžu víc  
nadchnu se  
s nadšením neudělám nic

jsem zarmoucen  
tápu kudy nahoru  
někdy také šťasten  
když běžím k po-hovoru

třeba kdyby.. ba ne  
smysl skončil ve shonu  
zpravím proto vale  
najdu jinou osnovu

ideje ztrácívám  
v jednotkách mamonu  
medúzy nevnímám  
ač pluju bez voru

přehmaty zdrátuju  
jestli tohle stačí?  
nevím, křivky maluju  
mám to tak radši

chvátám do nových dnů  
prosím Andromedu  
dluh vůči snům  
beztak splatit nedovedu

věk předchozí  
zas úšlapem stranou  
hvězdy večera spí  
jsou navždy mou vadou

hrůzné zjištění  
neumím prý žít  
snad odstup od lidí  
s vlky věnce vít

to vysoko nade krou  
kormorán z pobřeží  
jen on zná bolest mou  
jen on nehřeší

lomoz světa  
do hlav proniknul  
těžkost vlídná věta  
je mě půl


Poledne
-------

u pluhu  
pár knih, trocha rozumu  
srdce tajem obzoru  
potíž, při porodu?

dnem  
dělat chyby  
otázkou  
koho svět unese  
— ještě 

oblak, odvál nebe  
dole, kde lidem jebe  
bytí není hra  
kracie, Manitou jha


Není rohu
---------

Déle setrvám,  
více to jsem.  
Není jak  
být si jist,  
že právě tohle  
chci.  
Strach,  
pro nic se nehodím  
a strach,  
začnu s jedním,  
uteče druhé.  
A tak  
trávím dny, věčně  
roz-  
&nbsp;-kročen  
mezi možnostmi.  
Zem kulatá,  
není rohu  
k odbočení.  
Asi.


Po krok
-------

obkročmo  
z nezdarů blok  
a přes mrtvoly

&nbsp;..skok  

zázračno  
neposedný  
tlustý hroch  

v pochroumaném lese  
už dnes tam  
co napřesrok


(pj)

