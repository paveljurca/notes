Úkroky vpřed
============


Mřít
----

ve světle  
knot zesiná

nám cizí  
tupost jež  
eon — dosyta 

snad duše  
nebo srdce  
*plachtí!*

v ságu bdění  
přimknuta

zem skonem  
*však*

hlubší, a rozryta


Hodiny
------

nocí hlasy  
vrásky, zralost krajiny  
doufat ve víc  
než lad hlušiny  
důvtipem, vědo!  
Adama  
*Evy* jmeniny  
míza předků  
za dcery, za syny  
sečkáme  
sečkají-li rostliny

rodina  
kmen rodiny  
ve větvoví  
nadešlé světa — hodiny


Fáma
----

zpatříš ji  
jste na vzdálenost ruky  
k společnému *my*  
zbývá překonat veletoky  
neřekl jsi nic  
*uklouzla ti*

„Kdo zvojtil osud?“

„Nesmělé noty.“

kam běží  
ty něžné roky  
lásky rým  
vyznání sloky

oči

milé dráma  
vším tělem  
*my* dva, dnes — káva?  

ve skráních tluče

mañana  
hezký sen

a hezčí fáma


—
-

můžu všechno / zmůžu víc? / nadšení / a nic  
ideje / jednotky mamonu / sám / na potvoru  
*hovor / s tou pravou / jistější / svou vahou*

dluh snů / platit sacharinem / medojedu


Silhouetta
----------

dnem  
dělat chyby  
otázkou  
svět unese, ještě  
— koho

oblak, vraždí nebe  
nene!  
bytí, trochu hra  
a trochu  
silhouetta má


Promiň
------

Jsem,  
kde nejsem.  
Není jak  
být si jist,  
zdali **On**  
nebo už — já sám!  
Biografie  
milá uším.  
Meškám, promiň.  
Roz-  
-kročen  
nad plytkostmi.  


Po krok
-------

obkročmo  
z nezdarů blok  
a přes výlevy

*skok*

zázračno  
neposedný  
tlustý hroch  

obtěžkaném lese  
borůvčí  
zas napřesrok


(pj)

