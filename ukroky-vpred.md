Úkroky vpřed
============


Smrt
----

celý svět  
se zvrátí  
nějak rychle  
agonií umírá

kůže chladne  
oči cizí  
nikdo v nich  
dnes nebývá

snad duše  
nebo srdce  
letí, od života  
pospíchá

je prázdně  
vědomí brojí  
hřeb v lebce  
bližní nedýchá

Bůh

ze žalu  
&nbsp;sebe usvědčí

pomýlená smrt  
jež nebrečí


Zima
----

za nocí mrazy  
vkreslí vrásky do krajiny  
vločky volným pádem  
seskupí se do peřiny  
z bláta strání  
bez poskvrny planiny  
spěšné stopy zvěře  
ani povzdech rutiny  
blízkost smrti  
mene tekel rokliny  
tvorstvo doptává se  
*Adama a Evy jmeniny?*  
rozpuštěny sbory ptactva  
duše tvarů rytiny  
naděje v režii luny  
daleko do jarní květiny  
vítr na větvoví hraje  
abonenty pusté kopce hlušiny  
a při úpatí meze  
spočinutí rodiny


Fáma
----

zpatříš ji  
jste na vzdálenost ruky  
k společnému *my*  
zbývá překonat veletoky  
  
neřekl jsi nic  
chvílí vyklouzla ti

&nbsp;Kdo zvojtil osud?

to ty, to ty!  
plaché její boky  
těžko mezi soky  
tři něžné kroky

&nbsp;Slečno,

hleďte, naše roky  
mizejí rychleji   
než vody loky
mládí záchvěv sloky

*(Snad máte pravdu..)*

z letargie rána  
v očích milé dráma  
ústy spěchá zpráva  
*my* dva, dnes — káva?  

ve skráních tluče

&nbsp;mañana

hezký sen

&nbsp;a hezčí fáma


Můžu
----

můžu všechno  
nezmůžu víc  
nadchnu se  
s nadšením neudělám nic

jsem zarmoucen  
tápu kudy nahoru  
někdy také šťasten  
když běžím k po-hovoru

třeba kdyby.. ba ne  
smysl skončil ve shonu  
zpravím proto vale  
najdu jinou osnovu

ideje ztrácívám  
v jednotkách mamonu  
medúzy nevnímám  
ač plavu bez voru

přehmaty zdrátuju  
jestli tohle stačí?  
nevím, křivky maluju  
mám to tak radši

chvátám do nových dnů  
haním Andromedu  
dluh vůči snům  
beztak splatit nedovedu

k tomu krok předchozí  
zas úšlapem stranou  
hvězdy večera spí  
jsou navždy mou vadou

hrůzné zjištění  
neumím prý žít  
snad odstup od lidí  
s vlky věnce vít

to vysoko nade krou  
kormorán z pobřeží  
jen on zná bolest mou  
jen on nehřeší

lomoz světa  
do hlav proniknul  
těžkost vlídná věta  
— jsem vůl


Oblak
-----

vposledy u pluhu  
srdce tajem obzoru  
pár knih, trocha rozumu  
nepostřehnout domluvu

smyslem  
je dělat chyby  
otázkou  
kolik svět unese

*(zavření očí)*

oblak odvál nebe  
dole, kde zebe  
bytí není hra  
pozdě, člověk správcem jha


(pj)

