Úkroky vpřed
============


Mřít
----

celý svět  
se zvrátí  
nějak rychle  
agonií umírá

kůže chladne  
oči cizí  
nikdo je  
už nevzývá

snad duše  
nebo srdce  
letí, od života  
pospíchá

kde je..  
On!  
že se nedívá


Mrzne
-----

nocí mrazy  
vrásky, zralost krajiny  
vločky kvapným pádem  
klnutím prolákliny  
blizoučko pádu  
do ladu hlušiny  
tvorstvo doptává se  
*Adama a Evy jmeniny?*  
daleko, snad tam  
beztíže prvotiny  
bourec chladně  
přede  
&nbsp;&nbsp;hedvábí rodiny


Fáma
----

zpatříš ji  
jste na vzdálenost ruky  
k společnému *my*  
zbývá překonat veletoky  
neřekl jsi nic  

uklouzla ti

&nbsp;kdo zvojtil osud?

nesmělé noty

kam běží  
ty něžné roky  
jsi rýmem   
její sloky

letargie rána  
oči, milé dráma  
vším tělem, kořínky vlasů  
spěchá, ta zpráva  
*my* dva, dnes — káva?  

ve skráních tluče

&nbsp;mañana

hezký sen

&nbsp;a hezčí fáma


—
-

můžu všechno / zmůžu víc? / nadšení / nedělám nic  
smysl / pád ve shonu / zavane / při doslovu  
ideje / jednotky mamonu / medúzy! / zpod voru  

úšlap / na danou / hvězdy bdí / vše stranou

dluh snů / platit sacharinem / medojedu  


Silhouetta
----------

dnem  
dělat chyby  
otázkou  
svět unese, ještě  
— koho

oblak, odvál nebe  
mě ne, tebe!  
bytí není hra  
spíš  
&nbsp;&nbsp;silhouetta jha



--------

Déle nasedám,  
pak to jsem.  
Není jak  
být si jist,  
že právě tohle

&nbsp;já sám!  
Zkazka,  
milá uším  
a hlad,  
do čeho kousnu,  
co sním.  
Meškám dny,  
roz-  
&nbsp;-kročen  
nad plytkostmi.  
Zem kulatá,  
kde má rohu?

Odbočit, teď!


Po krok
-------

obkročmo  
z nezdarů blok  
a přes výlevy

&nbsp;..*skok*

zázračno  
neposedný  
tlustý hroch  

pochroumaném lese  
borůvčí  
co napřesrok


(pj)

