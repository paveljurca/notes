Úkroky vpřed
============


Smrt
----

celý svět  
se zvrátí  
nějak rychle  
agonií umírá

kůže chladne  
oči cizí  
nikdo v nich  
dnes nebývá

snad duše  
nebo srdce  
letí, od života  
pospíchá

kde je..  
že se nedívá


Mrzne
-----

nocí mrazy  
vrásky, zralost krajiny  
vločky kvapným pádem  
klnutím prolákliny  
blizoučko pádu  
do ladu hlušiny  
tvorstvo doptává se  
*Adama a Evy jmeniny?*  
daleko, snad tam  
kde roní květiny  
bourec v zimě?  
přede nit rodiny


Fáma
----

zpatříš ji  
jste na vzdálenost ruky  
k společnému *my*  
zbývá překonat veletoky  
neřekl jsi nic  

uklouzla ti

&nbsp;kdo zvojtil osud?

nesmělé noty

kam běží  
ty něžné roky  
jsi rýmem   
její sloky

letargie rána  
oči, milé dráma  
vším tělem, kořínky vlasů  
spěchá, ta zpráva  
*my* dva, dnes — káva?  

ve skráních tluče

&nbsp;mañana

hezký sen

&nbsp;a hezčí fáma


—
-

můžu všechno  
nezmůžu víc  
nadchnu se  
s nadšením

&nbsp;neudělám nic

smysl  
končí ve shonu  
vale  
a jinou osnovu

ideje  
v jednotkách mamonu  
medúzy!  
jsem na voru

přehmaty  
zdrátuju  
křivky  
ty maluju  

žádat 
Andromedu  
dluh snů  
splatit nedovedu

věk předchozí  
úšlap stranou  
hvězdy bdí
jde všechno stranou

zjištění  
neumím žít  
odstup od lidí  
vlci, dostavení mít

vysoko nade krou  
kormorán z pobřeží  
jen on zná pleš mou  
jen on nehřeší

lomoz světa  
do hlav proniknul  
těžkost vlídná věta  
je mě půl


Silhouetta
----------

u pluhu  
pár knih, trocha rozumu  
srdce tajem obzoru  
tehdy, při proslovu

dnem  
dělat chyby  
otázkou  
koho svět unese  
— ještě 

oblak, odvál nebe  
dole, kde lidem jebe  
bytí není hra  
kracie, silhouetta jha


A tak
-----

Déle setrvám,  
více to jsem.  
Není jak  
být si jist,  
že právě tohle  
chci.  
Strach,  
pro nic se nehodím  
a strach,  
začnu s jedním,  
uteče druhé.  
A tak  
trávím dny, věčně  
roz-  
&nbsp;-kročen  
nad možnostmi.  
Zem kulatá,  
není rohu

odbočit.


Po krok
-------

obkročmo  
z nezdarů blok  
a přes mrtvoly

&nbsp;..skok  

zázračno  
neposedný  
tlustý hroch  

v pochroumaném lese  
už dnes tam  
co napřesrok


(pj)

