Hluchý konec
============

K čemu je had co kousne tě  
K čemu je pátek na téhle planetě  
K čemu jsou lásky k ruletě  
Ještě ses neohřál — je po létě

Pravdu hledáš v pozdním momentě  
Nikdo neřekne Berem tě  
Zasedáš v kající se dobrotě  
Zraješ uvnitř, chátráš vně 

Nerozumíš pořadí os  
Pod sebou kácíš hvozd  
Těší tě vlastní ospalost  
Teď křičíš, sténáš Mám dost

Střádáš sny, vzýváš rozpaky  
Do rozhodnutí samých se však nechce  
Zůstaly jen ty povzdechy  
Přec chtěl jsi žít tak lehce

Stal ses nedostupný, ve vlastní hlavě  
Už nemyslíš, lobotomií prošel jsi hravě  
Čumíš teď všelijak, vůbec ne slavně  
Pomoc nepřijde — ustlal sis na dně

Doufej, že jiné to napříště bude  
Vzdáš-li se, nemravo, nejprve vůle

(pj)

