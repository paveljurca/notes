Proč jsme tu
============

Můžu všechno  
nezmůžu víc  
Nadchnu se  
s nadšením neudělám nic

Vystoupím  
do netečnosti upadnu  
Nad tou smůlou láteřím  
namísto obrazů zřím tmu

Jsem zarmoucen  
tápu kudy nahoru  
Někdy také šťasten  
když běžím k po-hovoru

Třeba kdyby.. ba ne  
smysl skončil ve shonu  
Zpravím proto vale  
najdu jinou osnovu

Ideje ztrácívám  
v jednotkách mamonu  
Medúzy nevnímám  
ač plavu bez voru

Přehmaty zdrátuju  
jestli tohle stačí?  
Nevím, křivky maluju  
mám to tak radši

Chvátám do nových dnů  
haním Andromedu  
Dluh vůči snům  
beztak splatit nedovedu

K tomu krok předchozí  
zas úšlapem stranou  
Hvězdy večera spí  
jsou navždy mou vadou

Hrůzné zjištění  
neumím prý žít  
Snad odstup od lidí  
s vlky věnce vít

To vysoko nade krou  
kormorán z pobřeží  
Jen on zná bolest mou  
jen on nehřeší

Z lomozu světa  
v ten čas jsem uniknul  
Zmizela též vlídná věta  
já dospělost zavrhnul

—

Zjihnu, pak složím poklonu  
srdce je mým kusem obzoru  
Není toho mnoho — rozhodnu  
musím tam, k Tobě jdu

&nbsp;dožívat

však kolik mi je  
třicet, dvacet, dva?  
Tu zpovědník dí tklivě  
Cos myslel, bytí není hra

Ležíc ve vlastním hrobě  
tehdy napovím sám sobě  
Tak vzpomeň si Lou  
proč jsme tu!

(pj)

