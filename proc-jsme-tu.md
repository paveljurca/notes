Proč jsme tu
============

Můžu všechno  
nezmůžu víc  
Nadchnu se  
s nadšením neudělám nic

Vystoupím  
na hlavu upadnu  
Posmutním  
před očima jen tmu

Jsem šťastný  
dávím se ve shonu  
Jsem smutný  
tápu kudy nahoru

Ideje ztrácívám  
v jednotkách mamonu  
Medúzy nevnímám  
ač bez voru

Přehmaty drátuju  
jestli tohle stačí?  
Nevím, křivky maluju  
mám to tak radši

Směju se lvům  
haním Andromedu  
Dluh vůči snům  
beztak splatit nedovedu

K tomu rok předchozí  
stal se mi zradou  
Hvězdy večera  
pojednou zas byly vadou

Hrozím se zděšení  
že neumím žít  
Snad odstup od lidí  
s vlky věnce vít

Z lomozu světa  
v ten čas jsem odeplul  
Ztratila se vlídná věta  
já dospělost zavrhnul

To vysoko nade krou  
kormorán z pobřeží  
Jen on zná bolest mou  
jen on nehřeší

Co tomu záleží na vzhledu  
chytím mu rybu k obědu  
Pak vposledy návrat vzpomenu  
leč pozdě, medvěd bručí K tobě jdu

Umírat, však kolik mi je  
dvacet dva?  
Ten huňáč dí tu tklivě  
žití není hra

Přec jest to cíl malý  
jímž bráníme si v rozletu  
Chodit začnem opět nazí  
až vysléknou nás z korzetu

Tehdy řeknu si sám sobě  
ležíc ve vlastním hrobě  
Tak vzpomeň si Lou  
Proč jsme tu!

(pj)

