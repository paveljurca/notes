Proč jsme tu
============

Můžu všechno  
nezmůžu víc  
Nadchnu se  
s nadšením neudělám nic

Vystoupím  
na hlavu upadnu  
Posmutním  
před očima jen tmu

Jsem šťastný  
dávím se ve shonu  
Jsem smutný  
tápu kudy nahoru

Ideje ztrácívám  
v jednotkách mamonu  
Medúzy nevnímám  
ač bez voru

Přehmaty drátuju  
jestli tohle stačí?  
Nevím, křivky maluju  
mám to tak radši

Směju se lvům  
haním Andromedu  
Dluh vůči snům  
beztak splatit nedovedu

K tomu rok předchozí  
stal se mi zradou  
Hvězdy večera  
pojednou zas byly vadou

Hrůzné zjištění  
neumím prý žít  
Snad odstup od lidí  
s vlky věnce vít

To vysoko nade krou  
kormorán z pobřeží  
Jen on zná bolest mou  
jen on nehřeší

Z lomozu světa  
v ten čas jsem odeplul  
Zanikla též vlídná věta  
já dospělost odvrhnul

Pak jest to člověk hloupý  
jenž brání si v rozletu  
Cestuju věčně nahý  
kufry plné korzetů

Tedy nezáleží na vzhledu  
neb i dítě křičí Déjà vu  
Přec návrat vposledy vzpomenu  
leč pozdě, medvěd bručí K tobě jdu

Umírat, však kolik mi je  
dvacet dva?  
Tu huňáč dí hned tklivě  
Cos myslel, žití není hra

Tehdy řeknu si sám sobě  
ležíc ve vlastním hrobě  
Tak vzpomeň si Lou  
proč jsme tu!

(pj)

