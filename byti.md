Bytí
====
  
Neběžné  
neběžně sebe krátit?  
Vůle lidu,  
těžko se bránit.  
Zrajeme  
v prasátka  
pyšnící se noblesou.  
Nestačí  
kdo nejsme?  
My chceme se  
přetatit.  
— Sub specie hele,  
vize?  
Důvod vázne,  
daleko,  
někde v Gíze.  
Ustrnout  
v kečupu  
vlastní nátury.

&nbsp;Taky dobře.

Představ si 

&nbsp;ty bez světa. 

Kde bys byl?  
Nejde to,  
s tebou zajde  
jedna (naše)  
dubleta.  
Každý pár očí  
všech cizí mundus  
— spletený  
jak demonstrace noh.  
Mimo kosmos  
schází pravý roh.  
Mimo tebe  
tupé zření soch.  
Zbývá ti  
utříbit si sloh.

Hloupé  
— co bylo,  
lepší  
— co jistě bude.  

Drkot těla  
smění  
třesk hlavy.  

&nbsp;Dvě bolesti.  

Ten prostor  
mezi nimi  
(zhruba na 2 knihy)  
zdá se být  
aspoň životem.  

Flagrantní  
humánní  
jinotaj.  
Nemáš  
jak duši  
slova říci.  

Co čumí,  
ty hemisféry bdící?!

Slova zadrhla,  
uši něco kují.  
Nespravíš to,  
nemyslíš.

(pj)  
  
