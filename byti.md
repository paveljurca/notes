Bytí  
====  
  
Nemožné  
je zpomalit.  
Nemožní  
jsme sami se sebou.  
Nestačí,  
že jsme.  
To vědomí  
se nedá uchopit.  
— Proto záře tele,  
vize?  
Důvod vázne,  
daleko,  
v schíze.  
Zapomenout  
vlastní nátury.  

&nbsp;Taky dobře.

Představ si  
svět bez tebe.  
Nejde to,  
tedy ty jsi  
ten svět.  
Každý pár očí  
je mundus  
— hluboký  
jak řečiště stok.  
Mimo vesmír  
nic není.  
Mimo tebe  
také ne.  
  
Třesk hlavy  
zaháníme  
třeskem těla.  
Obžerství,  
sub specie ajzboňák.  
Ten vzácný  
prostor mezi bolestmi  
zdá se být  
aspoň životem.  
  
Slova utekla,  
myšlenky hloupě zejí.  
Nepopovídáš si,  
nerozumí ti.

(pj)  
  
