Bytí  
====  
  
Nemožné  
je zpomalit.  
Nemožní  
jsme sami se sebou.  
Nestačí,  
že jsme.  
To vědomí  
se nedá uchopit.  
— Proto záře (tele)vize?  
Tele, daleko  
důvod vázne.  
Zapomenout  
vlastních otázek.  
— Taky dobře.

Představ si  
svět bez tebe.  
Nejde to,  
tedy ty jsi ten svět.  
Každý pár očí  
je světem  
jiným, hlubokým, vlastním.  
Mimo vesmír  
nic není.  
Mimo tebe  
také ne.  
  
Třesk hlavy  
zaháníme  
třeskem těla.  
Obžerství,  
adorace po smyslu.  
Ten vzácný  
prostor mezi bolestmi  
zdá se být  
aspoň životem.  
  
Slova utekla,  
myšlenky zůstaly.  
To je marnost.  
Nevyměníš  
obsah zubních past.  

Nepopovídáš si,  
nerozumí ti.

(pj)  
  
