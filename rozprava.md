Rozprava  
========  
  
Déle setrvám,  
více to jsem.  
Není jak  
být si jist,   
že právě tohle  
chci.  
Strach,  
pro nic se nehodím  
a strach,  
začnu s jedním,  
uteče druhé.  
A tak  
trávím dny, věčně  

&nbsp;roz-  
&nbsp;&nbsp;-kročen

mezi možnostmi.  
  
Praha plná hlav;  
neznám je  
— jsou sevřením.  
Ony ukázaly pak,  
jen tak,  
co je špatné  
a dobré.  
Domněním  
hmotu odstínily.  
 — Proč o pravdě  
rozhoduje  
oko, oko člověka?  
V lese i zverimexu  
těkají oči další.  
Chci tam,  
kde věci per se,  
bez přídavných jmen,  
do nepoznané  
roboty.  
Ztratit *pozor*,  
ať chřípí zas  
dítkem bezobsažné  
holoty.  
Snad,  
že Země kulatá,  
není rohu  
k odbočení,  
však sejít možno  
kdekoli.  
Běhat okruhy  
— doleva,  
kariéra na truc  
doprava.

Provolání psát,  
a právě proto  
díkuvzdání odkládat.  
Večer to nad moštem  
s výchovnými poradci  
— omlouvat.

Když zdá se,  
že jsem  
do dlaně pochopil,  
noc pohnutí  
překryje.  
Nad ránem vzpomenu,  
že jsem zapomněl.  
Vlastně žiji proto,  
abych znovu zítra  
začínal.  
Nerozpoznám první  
rozhodnutí,  
potřebuji druhá,  
třetí.  
Naděje  
na nový sen,  
udatnější sliby.

Bordel,  
a nic než bordel  
v sobě.

(pj)  
  
