# Rozprodej

R. Carver, Ultramarín, Praha: Argo, 2001 (překl. E. Klimentová), (1. vyd.).


[..] Ten muž, můj kamarád, sedí u stolu
a snaží se tvářit, že ho zajímá,
co čte — jsou to Froissartovy Kroniky,
přečtu to i z okna.
Můj kamarád je v koncích, je úplně vyřízený, a dobře to ví.
Co se to tu děje? Copak jim nikdo nemůže pomoct?
To musí všichni přihlížet jejich neštěstí?
Vždyť nás to všechny pokořuje.
Přece se tady musí zjevit někdo, kdo je zachrání,
kdo je hned teď zbaví té tíhy,
každičké stopy tohoto života, aby
se už dál neponižovali.
Někdo přece musí něco udělat.
Sáhnu po peněžence a vtom mi to dojde:
nikomu nemůžu pomoct.

