Kostohryz
=========

80-202-0400-8

> „Snažím se hodně číst,“ říkal Děmka, „dokud mám čas. Chtěl bych jít na univerzitu.“  
> „To je dobře. Ale pamatuj si: vzdělání ti rozumu nepřidá.“  
> (Takové věci učí toho chlapce!)  
> „Jak to, že nepřidá?“  
> „Tak.“  
> „A co mi přidá rozum?“  
> „Život.“  
> Děmka chvíli mlčel a pak řekl:  
> „S tím já nesouhlasím.“  
> „V naší jednotce byl jeden komisař, Paškin se jmenoval,
> a ten vždycky říkal: vzdělání rozumu nepřidá. Ani hodnost.
> Někomu přidají hvězdičku, a už si myslí, že mu přibylo
> i rozumu. Ba ne.“  
> „Takže se nemá študovat? S tím já nesouhlasím.“  
> „Proč ne? Jen študuj. Ale přitom si pamatuj, že v tom není
> všecek rozum.“  
> „Tak v čem je teda rozum?“  
> „V čem? Věř svým očím, ale uším moc nevěř. Na kterou
> fakultu chceš jít?“  
> „Ještě nevím. Rád bych na historii a na literaturu taky.“  
> „A co na techniku?“  
> „Na techniku ne.“  
> „To je zvláštní. Když jsem já byl mladý, chtěli jsme všichni
> na univerzitu. A dnes se všechna mládež hrne na techniku.
> Jak to, že ty ne?“  
> „Víte, děsně mě zajímá veřejný život.“  
> „Veřejný život? Děmko, Děmko, s technikou bys to měl
> klidnější. Uč se radši stavět rádia.“  
> „Já nechci mít klidnější život! Jestli tady teď zůstanu ještě
> dva měsíce, budu mít za devítku co dohánět, za druhé pololetí.“  
> „A co učebnice?“  
> „Dvě mám. Deskriptiva je moc těžká.“  
> „Deskriptiva? Běž a přines ji.“  
> Bylo slyšet, jak kluk odchází a zase se vrací.  
> „Tak vida, Kiselevova deskriptiva, to už je babička. Je to ona.
> Jsou-li přímka a rovina spolu rovnoběžné... Je-li přímka
> rovnoběžná s jinou přímkou ležící v rovině, je rovnoběžná
> i s rovinou. Hrome, to je knížka, Děmko.
> Takhle kdyby se psalo! A ani není tlustá, viď?
> Ale co toho v ní je!“
> *Solženicyn, A.: Rakovina. Českosl. spis., Praha 1992.*


