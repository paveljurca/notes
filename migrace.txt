Jan Sochor, Lidé a Země 9/2016
9. 9. 2016

Ajmarové nejsou individualistická kultura řešící práva
každého jednoho člena, který se cítí ukřivděný. V jejich
systému je funkční jednotkou rodina a hlavně — komunita.
Té je pak přizpůsoben každodenní běh. A pokud je nutno,
aby děti komunitě pomohly, tak prostě tahají cihly.
[..]
Před pěti sty lety jsme jim vzali jejich půdu, zdroj jejich
živobytí, a půlku z nich přitom zavraždili. Pak jsme je donutili,
aby své bohy a svou víru odhodili do škarpy. Zakazujeme jim
pěstovat a žvýkat koku, jejich svatou rostlinu, protože my přece
máme koncept "zakázaných látek". Teď jim říkáme, že jejich vlastní
děti jim nesmi pomáhat v práci, protože to je "dětská práce".
Co si, ve své zpupnosti, zaštítěné takzvanou humanitou, ještě vymyslíme?

Dějiny dvacátého věku jakoby pak běh času urychlovaly. Existenciálně-konsumní orientace,
nové národnostní různice a idelogoické proudy vyvolávaly nové a nové události a otřesy.
[..]
Prvky řádu, integrující člověka i společenské systémy, zdají se být v záplavě osvícenského
hledání a dekadence konzervativní, nemoderní, zapšklé, v záplavě výkřiků po svobodě zdají se
být příliš autoritativní, osamocené a odsouzené všeobecnou ignorancí k posměchu a zániku.
Zdá se, jako by si svět otřásání a destrukci vynucoval.
(Petr Peňáz. In: Komenský, J.A.: Jak dovedně užívat knih, hlavního nástroje vzdělávání. Okresní knihovna M. J. Sychry, Žďár nad Sázavou 1991.)
