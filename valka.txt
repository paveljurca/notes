# Válka

Sabina Addailamy, MfD 18. 1. 2017

Proč vlastně začala v Jemenu válka?

Šíitští povstalci, kterým se říká Húsiové, se rozhodli zakročit proti zkorumpované vládě a proti prozatímnímu prezidentovi, který byl zvolen jen na dva roky, ale ve funkci bez řádných voleb setrvává už tři a půl roku. A tak obsadili většinu měst, následně také hlavní město Saná. Prezidenta drželi v domácím vězení, ale podařilo se mu utéct do Saúdské Arábie, kde požádal o pomoc proti povstalcům. V březnu roku 2015 začala Saúdská Arábie s leteckými nálety, které trvají dodnes.

Vyřešilo bombardování něco?

Vůbec nic, Húsiů se těmi útoky nezbavili, zato zasáhli mnoho civilních cílů, škol, nemocnic, letiště, přístavy, továrny, mosty, skladiště potravin a historické památky. Saúdové zablokovali přísun potravin a léků, stejně tak jako peníze v bankách. Škody, které napáchali, jsou obrovské – zničená země a tisíce mrtvých, mezi kterými bylo mnoho žen a dětí.
