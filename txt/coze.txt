Cože
====

Lidi mluví a mluví, ale nemyslim si, že chtějí něco říct.
Použitá literatura? To snad toaletní papír.
Problém tohohle světa je, že mu nestačí jenom *literatura*, chce ji mít *krásnou* nebo *použitou*.
Nechci jejich přídavný jména. Chci svoje.

Nakonec, když se rozhlédne po tom planetárním spáleništi, možná řekne: Nerozuměli jsme si.

důležitější jsou slova, která tam nejsou

WWW předpona svádí v Zem — slovník — přejatých myšlenek (Kundera, M.: Zneuznávané dědictví Cervantesovo). Proč spěchat..

Sdělovat se. Lépe je nemluvit, lépe je číst. Ohrozit akorát sebe.

Svět žije v pomlce, tichu. A člověk na rampě viděného tábora provádí selekci: dané a vadné.

Psát možno o smyslu, mluvit o nesmyslu. Hádka, při které nikdo nemluví? O co by byla kratší.

Mluvit někdy znamená zapomenout, co pravda je, byla — a teď už není.
Netuším zdali *vůbec a ještě* mluvit. Přeháním. Mám strach, že se uslyším.

K čemu přídavných jmen?

Musí být *šťastný nový* rok?
Nestačil by *nový* rok?

https://thescene.com/watch/gq/jaden-smith-life-tips
Lidi mluví pořád dokola, protože se prostě neučí nic novýho.

Dostat se k Plivanci na rozloučenou od Pavla Pojara dříve, tvrdil bych,
že byl mi předlohou k výňatkům a tichosti příští.

Zmatek, pohoršení, —. Však v právu.

Potkat se. Mluvit. Nikdo o ničem nic pořádně neví. Když ví, neví to zase ten druhý.

Člověk. Do uší rádio a před oči deník.
Zkusit to [chvílí]() než slovy.
Třeba jen dlaň, a v ní prsť hlíny.


===================================

* _linkovník_

[Second Democratic Debate Debateless](https://www.youtube.com/watch?v=HLnTOZqIlUM)
[Ludwig Wittgenstein](https://www.youtube.com/watch?v=pQ33gAyhg2c)

===================================



> Někteří píší proto, aby si vydělali na živobytí. Pak jsou ti,
> kteří píší, aby čtenáře seznámili se svým pohledem na svět,
> kladli znepokojivé otázky a hledali neobvyklé odpovědi. Ještě
> jiní píší proto, aby se vyznali ve vlastním nitru. Ale pak
> jsou ti, kteří píší, protože kdyby nepsali, tak by zemřeli.
> *Anthony de Mello In: KaTyd 20. 10. 2015, s. 5.*

> O čem nelze mluvit, o tom se musí mlčet.
> *Ludwig Wittgenstein*

> Všichni mluvili o tý operaci naprosto ležérně.
> Je to procházka parkem. Nikoho jsem se na nic
> neptal, ale stejně mi to říkali.
> *Bukowski, Ch.: Kapitán odešel na oběd a námořníci převzali velení. Pragma, Praha 2001, s. 99.*

> Mlčením žádný se nikdy nezavedl;
> mluvením přemnozí vždycky zavozují.
> *Komenský, J.A.: Informatorium školy mateřské. Academia, Praha 2007, s. 75.*

> [..] "In what field did you do your work?"  
> "In physics," I said.  
> "Oh. Well, nobody knows anything about that,
> so I guess we can't talk about it."  
> "On the contrary," I answered. "It's because
> somebody knows something about it that we can't
> talk about physics. It's the things that nobody
> knows anything about that we can discuss. We can
> talk about the weather; we can talk about social
> problems; we can talk about psychology; [..]"
> *Feynman, R.P.: Surely You're Joking, Mr. Feynman! Vintage, London 1992, s. 310.*

> Vyprávět, učit, ba i popisovat, tohle jde,
> i když by k výměně lidských myšlenek každému
> možná stačilo v tichosti vzít nebo položit
> druhému do ruky minci [..]
> *Mallarmé, S.: Crise de vers.*

> Nikdy mě nenapadá nic tak zvláštního. Proto mlčím.
> *Camus, A.: Cizinec. Garamond, Praha 2005 (5. vyd.), s. 61.*

> Je stará dobrá pravda, že si člověk nevidí do huby.
> Kdyby si tam viděl, především by méně mluvil, nebo
> aspoň by sám méně věřil tomu, co mluví. Neboť vidět
> znamená rozeznávat.
> *Čapek, K.: O umění a kultuře; Od člověka k člověku. Český spisovatel, Praha 1995, s. 154.*

> Lhát neznamená jen říkat to, co není pravda.
> Znamená to hlavně říkat víc než to, co je ve
> skutečnosti pravda [..]
> *Camus, A.: Cizinec. Garamond, Praha 2005 (5. vyd.), s. 107.*

> Člověk tím víc poznává, a mlčí-li, dráždí tím
> druhé tak, že tito povědí i takové věci, které
> by jinak nepověděli, jen proto, aby "působili",
> aby dělali dojem.
> *Drtikol, F.: Deníky a dopisy věnované Elišce Janské. Svět, Praha 2001, s. 96.*

> Jsou lidé, kteří musí mluvit [..] Stane-li se mi,
> že se sejdu s takovou kreaturou [..] štvu ho, tak
> aby stále povídal, až nakonec sám pozná, že je
> blbec.
> *Drtikol, F.: Deníky a dopisy věnované Elišce Janské. Svět, Praha 2001, s. 118.*

> Liším prostě mezi jazykem mluveným a jazykem psaným [..]
> mezi jazykem empirické náhody a jazykem soustředěné vůle,
> mezi hlučným jazykem pouličním a řečí ticha a hudby [..]
> *Šalda, F.X.: Boje o zítřek.*

> [..] jestli se mnou můžou udělat interview.
> Podobný žádosti dostávám dvakrát tejdně.
> Ale není o čem mluvit. Můžu psát o spoustě
> věcí, ale nevím, o čem mluvit.
> *Bukowski, Ch.: Kapitán odešel na oběd a námořníci převzali velení. Pragma, Praha 2001, s. 34.*

> What’s writing really about?
> It’s about trying to take fuller possession of the reality of your life.
> *Ted Hughes*

> Zřídkakdy mluvil, nebyl-li tázán, a i tehdy
> hovořil vždy jen rozvážně a hlasem odpovídajícím
> předmětu, o němž byla řeč.
> *Boccaccio, G.: Život Dantův. In: Alighieri, D.: Peklo. Mladá fronta, Praha 1978, s. 228.*

> Nerad mluvím, rád poslouchám. Vycházím
> z předpokladu, že když mluvím, nedozvím
> se nic, co bych nevěděl, ale když poslouchám —
> dovědět se mohu mnoho.
> *Mroček, S.: Baltazar. Slovart, Praha 2008, s. 24.*

> Když to řekl, vzal na sebe povinnost dokázati to.
> *Čapek, K.: O umění a kultuře; Od člověka k člověku. Český spisovatel, Praha 1995, s. 9.*

> Běda těm, kdo jsou moudří ve vlastních
> očích a rozumní sami před sebou.
> *Iz 5, 21*

> Mateřský jazyk bývá pouhým instrumentem,
> někdejší košatý strom pragmaticky zcenzurovaný
> na telegrafní tyč.
> *Just, V.: Velký slovník floskulí. Leda, Voznice 2009, s. 18.*

> Slyšel lidi mluvit, odpovídal jim, ale svým slovům nepřikládal žádnou váhu a nestaral se o to, co znamenají.
> *Moberg, V.: Usedlíci. Knižní klub, Praha 1994 (2. vyd.), s. 262.*

> Pro dospělého člověka je ponižující, když nedovede mluvit svou mateřštinou
> čistě a bez chyby. Cítil hluboký stud. To je totéž, jako kdyby nepoznal svou starou mámu.
> *Moberg, V.: Usedlíci. Knižní klub, Praha 1994 (2. vyd.), s. 371.*

> Představte si to ticho, kdyby lidé říkali jen to, co vědí.
> *Karel Čapek*

> Každý spisovatel to má se slovem jinak.
> Jeden si ho trhá z břicha.
> Jiný ho vytahuje z kapsy kabátu.
> *Charles Péguy*

> Víc než nepochopení originálu mi vadí kostrbatá čeština a doslovnost.
> *Dana Hábová, překladatelka, MfD Magazín, 7. 4. 2016*
