Komu?ismus
==========

Proč tvrdit, že vám jde o druhé, když vám jde nejdřív o sebe?
Protože sračka prodává.

Komunismus svou filosofii zapáral do otázky "Co on má, a já nemám?".

40 let ČSSR nebylo omylem, nedorozuměním nebo tichým nesouhlasem.
Jsme národ komunistů. Jsme komunisté. Všichni do jednoho. Nedá se to odčinit, ani to není Otázkou viny. A když to nebude komunismus, budou to gender studies, evropské hodnoty.
Cokoli, kde je fanatismus, rovnost a maloměšťáctví (třeba ve světovém měřítku) - šaškování.

Stejně jako ve Výmarské republice přetrvá
nacismus nebo Evropská unie. Cokoli, kde se mohou se svými 80 miliony uvolnit.

Stejně snadno jako se uchem Ruska protáhne bolševická nit.

Stejně jako svý úchylky potřebuje Turecko, Indie nebo Čína.

Všichni něco potřebujou a něco horšího dělaj. "Ale pstruhům je to fuk."

Za Evropskou unii mluví Němci, stávkový výbor Francie nebo komodor z Doverských útesů. My jsme tam, když se má něco zaplatit.


> 22. 2. 2017
> Komunismus je ostuda lidstva!
> Komunisti jsou ostuda Česka.
http://www.parlamentnilisty.cz/galerie/foto/Srp-kladivo-a-kos-11689


> Systém, který lze udržet jen pomocí zavřených hranic, neotvírá žádné perspektivy.
> *Ivan KRAUS, Ve vlastních názorech se shodnu s každým, Praha: Academia, 2016.*

> Socialismus potřebuje pevné základy. Nejlépe kapitalistické.
> *Ivan KRAUS, Ve vlastních názorech se shodnu s každým, Praha: Academia, 2016.*

> Dnešnímu světu není třeba nenávisti, nýbrž dobré vůle, ochoty,
> shody a spolupráce; je mu třeba vlídnějšího morálního klimatu;
> myslím, že by se s trochou obyčejné lásky a srdečnosti daly
> ještě dělat zázraky.
> *Čapek, K.: Proč nejsem komunistou, 1924.*

.

> Komunismus — ze své vlastní volby — je největším žijícím
> nepřítelem svobody. V zápase proti sobě stojí systém
> demokratický a komunistický, ne kapitalistický a socialistický.
> *Peroutka, F.: Jací jsme; Demokratický manifest. Středočeské nakl. a knih., Praha 1991, s. 141.*

*Dotazník do zaměstnání, L.P. 1986*

6. Třídní - sociální původ
7. Politická příslušnost
  * do r. 1945
  * do r. 1948
  * po r. 1948
  * nyní
10. Majetkové poměry (domek, byt)
17. Stranické funkce
22. Manžel
21. Děti
22. Rodiče
23. Rodiče manžela(ky)
24. Sourozenci vlastní
25. Příbuzní v zahraničí
26. Pobyt v zahraničí
27. Jména dalších osob v zahraničí, s nimiž udržujete styky
28. Účast v domácím a zahraničním odboji

*Údaje prostudoval a ověřil pracovník kádrového útvaru*

__Poznámka__: Dotazník soustřeďuje pouze závažné údaje.
Podrobněji je rozveďte v životopise, který je součástí
tohoto dotazníku, a to svou dosavadní politickou a veřejnou
činnost, své politické postoje v __kritickém období let 1968-69__
a další údaje ze života [..] informace o politické angažovanosti
své rodiny apod.

![Dotazník do zaměstnání, 1986](d/dotaznik.jpg)

Kolonka [740 tisíc](http://volby.cz/pls/ps2013/ps2?xjazyk=CZ) (spolu)občanů dává tušit, komu ještě jsou otázky výše vlastní. Dle počtu více naleznuvší než zbloudilé ovce.
Volební program? Co třeba [elektrický ohradník](http://www.ceskatelevize.cz/porady/10095467107-pribehy-zelezne-opony/dily/) a [minová pole](http://www.ustrcr.cz/data/pdf/projekty/usmrceni-hranice/dokumenty/zakon231-232-1948.pdf). A na plakát „Republiku si rozbourat nedáme!“ Haha. Lidová res publicae. Tak aspoň „Buduj vlast, posílíš mír“. Povolební mítink? Hra na honěnou: ty budeš [spojka na Vatikán](https://cs.wikipedia.org/wiki/Karel_%C4%8C%C3%AD%C5%BEek) a ty plutokrat z Wall Streetu.

> Velmi jsme si vážili Kim Čong-ila,
> jenž se obětoval, aby přinesl blaho
> korejskému lidu, zajistil bezpečnost
> KLDR a dosáhl mírového sjednocení
> Koreje. KSČM pevně věří, že Korejská
> strana práce překoná nynější smutek
> a nadále povede hrdinný boj korejského
> lidu za obranu socialismu ve Vaší
> krásné zemi.
> *Vojtěch Filip, kondolence KLDR, 2011. In: Havlíková, L. K.: Republika vězňů, vězni republiky. In: Steigerwald, K.: Má vzdálená vlast. Národní divadlo, Praha 2012, s. 17.*

Smůla prý v tom, že [policista musí poslouchat rozkazy v každé době](http://www.parlamentnilisty.cz/profily/Petr-Duchek-48359/clanek/-Mlaticka-do-politiky-nepatri-34926). Poradili mu to, oni, tak mlátil. Na vině asi čl. 2 odst. 3 [Ústavy](http://www.psp.cz/docs/laws/constitution.html), kdy úřad nesmí činit nad nebo pod literu zákona. A [prokurátor](http://www.ceskatelevize.cz/porady/10366883725-pribeh-herecky/21156226416/) plete oprátky dle *tehdy platných* zákonů. Za smrt pár odstavců je vinno. Hlavně nic nevyhodit — heslo (demo)kracie. Nevraždí rozkaz nebo „dobře míněná rada“. Na člověka vztahuje ruku jen člověk, ne písmenka z lejstra.

> Propaganda vyzývá občana, aby nenáviděl to,
> o čem čte, ne to, co zažil.
> *Peroutka, F.: Jací jsme; Demokratický manifest. Středočeské nakl. a knih., Praha 1991, s. 163.*

Komunismus dobíhá z těch dob, ve kterých „čím hůře, tím lépe“. Někomu to vyhovuje, jinak by stejně neuměl.

> Ale až jednou vybledne čerstvý dojem z bolševických
> zločinů, bude socialistický program znovu přitažlivý
> pro masy.
> *Mises, von L.: Liberalismus. Ekopress, Praha 1998, s. 24.*

Že komunismus jsme (tak dlouho) nechtěli? Nebyl by tady. Těšení davu bylo hutnější než obočí Břežněva. Okolnosti, rozuměj utábořené rudé jednotky, zapůsobily: bylo po válce a i dívky chtěly být bratry. Pár let zpátky psal Masaryk *O bolševictví* nebo Čapek *Proč nejsem komunistou* — nestačilo to, museli jsme si sáhnout. A zase to nestačí, protože nedlouho odtud si je budeme chtít i pohladit. S každým rokem je sentiment hlubší, fakta smířlivější. U Beneše to byl fanatický strach z německého *Drang nach Osten* i opakování Mnichova. A spásu viděl zcela nekriticky v Sovětském svazu. Jím iniciované četné dohody o spolupráci, vzájemném přátelství i přehnaná servilita byly jedním ze závaží na hloupé straně vah.

> Říkám jen pro naše lidi, ke kterým v našich věcech
> mám právo mluvit, že vůdcové Sovětského svazu, že Stalin
> sám je politik a státník velikého stylu, velikého vzdělání,
> železné energie a dalekozrakého politického obzoru, že Stalin
> a Molotov jsou zejména velcí sovětští patrioti a že si tudíž
> dovedou cenit patriotismu druhých, jsouce přitom pronikavými
> politickými realisty, kteří vědí co chtějí a co mohou.
> *Beneš, E.: Šest let exilu a druhé světové války. Orbis, Praha 1947 (6. vyd.), s. 372.*

Báli jsme se Habsburků, přišli Němci. Báli jsme se Němců, přišli Rusové. Nebojíme se dnes Rusů, možná přijdou Rusové, možná hlahol Arabů, možná druhá třetí tvář Číny, možná puding z Bruselu. [Víte Vy vůbec co dnešní komunisté chtějí?](http://zanechme-predsudku-vuci-komunistum.info/) je třešní, po které zajde chuť. „Nejsme jako oni,“ napadlo někoho roku 1989. Totiž, škarohlídství národa znemožní stát přímě za jednou idejí, tj. odevzdat se, věřit. Obyčejně po kabátě máme zastrkané dvě tři, žádná za nic nestojí, ale i tak hřeje. Jedna noha v suchu? Demobilisace 6. října 1938. Až po pysky ve vodě? Mobilisace 23. září 1938. Jen Mnichovský diktát učebnicovým předělem mezi češstvím a čecháčkovstvím nebude. Francie Benešovi naplivala do ksichtu. Otcovsky k zoufání si, kým konečně jsme

> Je to stará česká historie: vzkypěli jsme, rozkvetli až radost a náhle
> sami v sobě jsme ochladli a dobrovolně opadali. [..] Jsme prostě skrz
> naskrz oportunní v nejhorším smyslu slova. Ale tento oportunismus není
> jen povrchní, velmi přechodnou národní náladou. Zažral se nám hluboko
> pod povrch a ve všech odvětvích života, nejen v politice. Je v lidech,
> v každém jednotlivci, v děvětadevadesáti ze sta. Nepřechází na lidi
> z vnějšku, neusedá na duše jako prach zvířený předešlými zápasy. Je to
> spíše epidemie, které nemohou odolat ani ti, kdož byli zvyklí po celý
> život plouti proti proudu.
> *Neumann, St.K.: Vzpomínky. Svoboda, Praha 1948, s. 12.*


"
Studovat totalitní režimy pokládám za smysluplné hned po jejich pádu, kdy je třeba určit vinu za zlo páchané na lidech. Poté musí následovat trest a to nikoliv symbolický. 
"
https://www.facebook.com/boris.zeman/activity/844967765517522


kouzelné paralely..

> Hrabě Thun přichází smiřovat. [..] To by nebylo ostatně, kdyby to byla
> pravda, ani tak smutné, jako to, co jest pravda. Že totiž nebyli jsme
> násilím podrobeni, ale zvrhli jsme se sami a dobrovolně.
> *Neumann, St.K.: Vzpomínky. Svoboda, Praha 1948, s. 14.*

Nezdolní pro „vyšetřovatele“ obou totalit byli právě duchovní. Devětaosmdesátý zahrnul všechny objetím a kuponovou knížkou. Devízou bylo [neušpinit se](https://youtu.be/b99OnZLl_JM). Omak sametu evokoval, že to lze. Pak se zjistilo, že když jste na někoho hodnej — na někoho jste zlej. Věřili jsme dojmům člověka, ne jeho, a tehdy známé, trajektorii činů a přečinů. 1945 porodnici vypálil, 1989 založil druhou a třetí. Ani jednou nevadilo, kdo je uvnitř. I po šestadvaceti letech se úderníci smějí s námi, ale *vždyť nikomu nic nedělaj*. Každé čtyři roky pro ně namísto vězeňských lavic máme ty parlamentní, i něco málo milionů, asi na uniformy milice — monterky. Nebo je zpravíme [radními](http://ceskapozice.lidovky.cz/jihoceska-radni-za-kscm-se-brani-chci-jen-kvalitni-skoly-pib-/tema.aspx?c=A121121_002554_pozice_84596) pro [školství](http://prehravac.rozhlas.cz/audio/2781412). Paměti národa to nejde do hlavy, paměti obyvatelů ano.

Z projektu [Kraje pro bezpečný internet](http://elearning.ecrime.cz/course/view.php?id=2)

"Jaký obsah je na internetu nezákonný
a tedy i trestný?"

"Na internetu nesmí být propagováno hnutí a názory, které směřují k potlačení práv a svobod člověka"


+ citace preambule zakona o 3. odboji

> Sláva, socialismus zvítězil,
> člověk už si nemůže koupit, co potřebuje.
> *Peroutka, F.: Jací jsme; Demokratický manifest. Středočeské nakl. a knih., Praha 1991, s. 193.*

Socialismus chutná třeskutě levně (srovnej Havel, V.: [Slovo o slovu](http://vaclavhavel.cz/showtrans.php?cat=clanky&val=78_clanky.html&typ=HTML)). Kdo hledá jistoty, může popojít — v čase. Idylu pětiletek pak vábí [mladí trockisté](http://solidarita.socsol.cz/). Ti zasnění však nechtějí zpět režim, ale čas! A taky viníka, sacharid na jejich myšlenkovou soustavu.

> Neurotik se chytá své životní lži a pokud je postaven před volbu,
> zda se má zříci této lži, anebo logického myšlení, dává přednost
> obětování logiky. Neboť život by byl pro něho nesnesitelný bez útěchy,
> kterou nachází v socialistické ideji. Ta mu ukazuje, že chyby,
> jež zavinily jeho neúspěch, netkví v jeho osobě, ale v chodu světa.
> *Mises, von L.: Liberalismus. Ekopress, Praha 1998, s. 24.*

Čtyřicet let života pomýleným nevykáží. Nemohou. Byli by jen stáří, tj. odepsat valný čas sebe. Budovatelé, i ti po třech lobotomiích, mají na socialistické, ať už to znamená cokoli, cítění i hřejivost kolektivizmu právo. Demokracie tkví v tom, že dokáže sama sebe postoupit. Buďme ale vším proti způsobu, kterým se *levo*ty má nebo mělo dojít.

> Komunismus je názor, že vypálením Louvru se všichni naučí malovat.
> *[zbyhnev.com](https://www.facebook.com/zbyhnevdotcom/posts/696642100447455)*

[Internacionála](https://cs.wikipedia.org/wiki/Eug%C3%A8ne_Pottier) a „pracovní iniciativou ku splnění úkolu“ se hezky pějí, ale nebaví. Jsou to od noční schůze neumyté oči: není jak mít *raději* bližního než sebe.

> To se nemá chápat tak, že člověk má milovat
> bližního stejně jako sám sebe, ale podobně
> jako sebe [..]
> *Akvinský, T.: O lásce. KRYSTAL OP, Praha 2005, s. 216.*

Demokracie zvládne být lidská i méně lidská. Komunismus, krom poprav, pošlapání a vyvlastnění člověka, nezvládá nic. [Junioři](http://www.juniorproject.eu/) ale [nechápou](http://prehravac.rozhlas.cz/audio/3061945) a otrlejší *Vojtové* [glosují](http://www.novinky.cz/domaci/352873-politici-padaji-do-sprostoty-po-zemanovi-se-predvedl-filip.html). Vzato nemusí dlouho trvat, abychom „jednotně k práci, jednotně k volbám“ vyráželi ex novo.

> [..] komunismus sám pobil daleko více komunistů,
> než stačili všichni ostatní dohromady.
> *Peroutka, F.: Jací jsme; Demokratický manifest. Středočeské nakl. a knih., Praha 1991, s. 142.*

Spolehnout se na Peroutku výše nemůžeme. Nic by neřešila změna názvu strany ni exkomunikace těch nejubožejších z jejich řad — tady běží o naprostou vymletost *celého* jejich oddílu.

> [..] někdy více lidí umíralo na politiku než na nemoci.
> *Peroutka, F.: Jací jsme; Demokratický manifest. Středočeské nakl. a knih., Praha 1991, s. 202.*

Záliba v komunismu měla a má být trestná. Není. Asi tak mnozí dávají vyniknout své velikosti a dobrotě. Ani Ježíš neléčil malomocné myšlenkou, ale dotekem.

> Zač pokání při zpovědi přijali, to
> i s pokáním bez přestání dělají [..]
> neodpouští Bůh pražádnému hříchy, jedině
> jestliže odstoupí od nich vůlí, úmyslem
> i skutkem.
> *Chelčický, P.: Ze sítě víry. Československý spisovatel, Praha 1990, s. 74.*

Domýšlivost ponechala úslužné knížky povereníků, dozorců, referentů a vůbec klidnému stáří a ideologii v pozadí ještě klidnější dospělosti.

> Madness is rare in individuals  
> – but in groups, parties, nations,  
> and ages it is the rule.
> *Friedrich Nietzsche*

Standarta srpu a kladiva ovinula [více obětí](https://en.wikipedia.org/wiki/Mass_killings_under_Communist_regimes) než svastika hákového kříže. ÚSTR zkoumá komunismus jako totalitu, Ministerstvo obrany odškodňuje 3. odboj a přesto není marxistická idea zákonem odmítnutá — na rozdíl od věci nácismu.

> Komunisté, kteří nejdříve chtějí revoluci a pak teprve
> všechno ostatní, nemají ze svého stanoviska tak docela pravdu,
> nepřejí-li si zlepšení hospodářských poměrů a doufají-li v těžké
> krize a bídu mas, neboť maso na talíři je sice přátelské lidu,
> avšak nepřátelské revoluci. Čím hůře, tím lépe — taková je
> komunistická strategická moudrost.
> *Peroutka, F.: Jací jsme; Demokratický manifest. Středočeské nakl. a knih., Praha 1991, s. 115.*

Nejsme trefně „jako oni“, ale stát stojí proto, že je právo. Vice versa je tma. *Prvého* odříkání je *druhého* právo. Řád jednotlivce je svobodou jednotlivců. Z preambule Ústavy: „[..] jsou si vědomi svých povinností vůči druhým a zodpovědnosti vůči celku.“

> Nic horšího nemůže komunista spáchat
> než udělat něco v zájmu státu československého.
> To se musí našim komunistům nechat, že pro
> tenhle zájem mají tuze málo smyslu. Ještě
> se jim nestala ta hanba, že by se něčeho
> dopustili v zájmu státu československého;
> že by mu byli nějak ke cti, že by přinesli
> něco, co by vůbec mělo co dělat s touto zemí,
> že by vůbec teď či příště byli k něčemu
> kloudnému pro to prostředí, ve kterém žijí.  
> __Lidové noviny, 19. 10. 1928__  
> *Čapek, K.: O umění a kultuře; Od člověka k člověku. Český spisovatel, Praha 1995, s. 208.*

Zpovídat šíření, stavění na odiv tužeb komunismu, nikoliv osvětu nebo soukromé — třeba polohlasné — „zvážení“. Ať je o něm dostupných zcela informací a výpovědí, ať se polemizuje. Jen ať už ho propána nikdo nepouští ke slovu, ani ke stolu. Komunismus jednou celé století dostal — další nepotřebuje.

> [..] hlásí se [Steigerwald] k ideálu
> a riskuje, že bude "lecjakými Vojty",
> ale i frikulíny, kteří předstírají,
> že jsou "cool", "free" a "in",
> napadnut z idealismu, z heroizace
> a patetizace, z toho, že některé
> hodnoty prostě bere příliš vážně...
> A on skutečně bere své hrdinky
> vážně, on si jich opravdu nelíčeně
> váží.
> *Vedral, J.: Dobové tance na nápěv budovatelského kýče. In: Steigerwald, K.: Má vzdálená vlast. Národní divadlo, Praha 2012, s. 45.*

Je vpravdě snazší se dnes nakrásně vymezit vůči všem, kteří podlehli. Jsem datem narození z obliga, udávat tak nebylo kdy. Nahlížet věci lze však právě proto, že jich nejste součástí. Třeba platí, že chybu musíme nejprve udělat, abychom věděli, že to chyba je. Nikdo ale nedělá *chyby* 40 let.

> Jedna z vyslýchaných ohluchla, když
> ji referent udeřil. A kdo jsou tihle
> "referenti", "vychovatelé", "dozorci"?
> Mnozí z nich pokračovali ve své práci
> a kariéře i po převratu v roce 1989,
> stejně jako řada soudců a státních
> zástupců.
> *Havlíková, L. K.: Republika vězňů, vězni republiky. In: Steigerwald, K.: Má vzdálená vlast. Národní divadlo, Praha 2012, s. 23.*

Marx mohl mít něco na srdci ve svém 19. století, kdy jím zmíněná nadhodnota byla [unfair](https://youtu.be/MxldKIiZ3EA?t=40s) a pracovní zákoník raději nebyl vůbec. Řešit to hodlal vypovězením práva Mít. Společenství lidí ale není pytlem buráků. Doby průmyslové revoluce jsou teď pryč, a kdo je chce vzpomenout, přečte si [Zolu](https://cs.wikipedia.org/wiki/Zabij%C3%A1k_%28kniha%29) a ne Marxe.

> Spravedlnost je slepá; u nás bohudík ne,
> nýbrž jen šilhá (nalevo).
> *Čapek, K.: O umění a kultuře; Od člověka k člověku. Český spisovatel, Praha 1995, s. 91.*

Komunismus je sám tak absurdní, že argument vůbec je na [h**no](https://youtu.be/djFcjDyaZNY). „Komunismus je svinstvo a bolševici jsou svině,“ [Opilé banány](https://cs.wikipedia.org/wiki/Opil%C3%A9_ban%C3%A1ny). Maxima „si vis pacem, para bellum“ je snad protimluv, totiž *bojovat* za *mír*, ale protimluv, který je třeba.

> Historie učí, že ničeho není dosaženo jednou provždy.
> *Peroutka, F.: Jací jsme; Demokratický manifest. Středočeské nakl. a knih., Praha 1991, s. 139.*

Právem se stává to, co *většina* za právo prohlásí (Aristotelés). V proletariátu člověk halekat nemohl, dnes mluvit může, ale nikdo ho neslyší (Jaroslav Hutka). Menšina třeba v demokracii končí proformou, ústavní vatou, pomazáním většiny: Podívejte, máme demokracii! V komunismu menšina není žádná. Vějíř barev je pryč. Sice to je přihrávkou „podzemní kultuře“ a disentu vůbec, ale ti na povrchu jsou spitím barev všech — šedi.

> Demokracie? Ano — ale ne proboha v řečnění. V práci.
> V srdci. V každém dechu, v konání a myšlení. Tam demokracie.
> *Baťa, J.A.: Za obchodem kolem světa. Tisk, Zlín 1937, s. 230.*

Kdo nechce, ten nebude vědět. A přesně takoví rozhodují, i vyhrávají volby.

> Svoboda je hodnota, jejíž přítomnost přínáší
> méně potěšení než její nepřítomnost bolesti.
> *Jean Paul*

Svobodu náš komunismus vykoupil hereckou i hudební velegenerací (zde zásluhou *zhůry* než umu plánovačů), Dietlem, televizním přijímačem nebo [ROH](https://cs.wikipedia.org/wiki/Revolu%C4%8Dn%C3%AD_odborov%C3%A9_hnut%C3%AD). Totiž, tady si hezky sedni a seď. [Je otázkou](http://blisty.cz/art/14083.html), co by „ke směně“ nabízel [komu?ismus 21. století](http://aluze.cz/2012_02/09f_recenze.php).

> Když jsem tehdy v Praze hostoval, byla ještě pod ruskou kontrolou.
> Pro farmářského kluka ze státu Illinois to byla zvláštní zkušenost.
> U nás bylo všechno dostupné, a tady najednou skoro nic.
> *Sherrill Milnes, MfD 1. 7. 2015, A10.*

Nelibost k demokracii je v jediném: lze vystoupat, i hluboce klesnout. Komuna ČSSR zajistila straníkům první, popřela druhé. Režim tak skončil na ekonomické neúnosnosti lidí, kteří svou prací byli zbyteční.

> K tomu, abyste se něco naučili, nečtěte Marxe. Hodně suchá sračka.
> Učte se prosím ducha. Marx jsou akorát tanky valící se přes Prahu.
> Na tohle jim neskočte.
> *Bukowski, Ch.: Zápisky starého prasáka.*

Kostohryz Demkovi (Solženicyn, A.: Rakovina): „Věř svým očím, ale uším moc nevěř.“

p.s. Opožděné reportáže

> Kdo by u nás měl zájem odsoudit nevinného člověka k smrti?
> *Mňačko, L.: Opožděné reportáže. Českosl. spis., Praha 1964, s. 42.“

„Uvádíš, soudružko, že ses v létech 1947-1949 zdržovala v cizině na léčení...“

> ...vysvětli, proč ses jela léčit do ciziny, když my tady máme Tatry, klimaticky
> rovněž vhodné. Současně rozveď podrobněji svou činnost z tohoto období...
> *Ibid., s. 107.*

p.p.s. 

> Zabijete-li jednoho, je to vražda.
> Zabijete-li jich milion, je to statistika.
> *Josif Vissarionovič Stalin*

\*
> Nikdy jsem nic neměl proti ubožákům, kteří skutečně věřili, že jim komunismus dovolí lepší život.
> Bojoval jsem proti těm, kteří těm ubožákům nalejvali hlavy.
> *Pavel Knihař, MfD Víkend 26. 3. 2016, s. 14.*


* __apod.__
* [Komunistický manifest](https://www.gutenberg.org/files/31193/31193-h/31193-h.htm)
* Šaroch, Z.: Výstřely z hranice
* 30 případů majora Zemana: Hon na lišku (5. díl)
* [Večerní univerzita marxismu-leninismu](http://neviditelnypes.lidovky.cz/spolecnost-co-to-vlastne-bylo-ten-vuml-dya-/p_spolecnost.aspx?c=A100829_101957_p_spolecnost_wag)
* [Rudé Právo](http://archiv.ucl.cas.cz/?path=RudePravo)
* [Vědecký komunismus](http://www.ustrcr.cz/data/pdf/pamet-dejiny/pad0903/126-128.pdf)
* [Husák](http://youtu.be/CvbMM0fyV5U?t=7m9s), [Štěpán](https://youtu.be/c89MIWlqSNw), [poslanec](http://www.psp.cz/sqw/detail.sqw?id=6224) [Ondráček](http://youtu.be/W21maRT1sm0)
* [Hodní a nevinní komunisté](http://myego.cz/item/hodni-a-nevinni-komuniste-aneb-jak-se-nam-pod-nimi-zilo)
* [Babičko, povídej](http://www.misantrop.info/babicko-povidej/)
* [zakomunistu.cz](http://www.zakomunistu.cz/)
* [Mé dětství v socialismu](http://www.detstvivsocialismu.cz/)
* [Proč nejsem Rusku vděčný za osvobození](http://hlidacipes.org/adam-drda-proc-nejsem-rusku-vdecny-za-osvobozeni/)
* [Komunistický převrat v ČSR](http://www.pametnaroda.cz/anniversary/detail/id/6)
* [Moderní dějiny](http://www.moderni-dejiny.cz/)
* [Proti ztrátě paměti](http://www.protiztratepameti.cz/)
* [Demokracie](http://kcc.misantrop.info/2015/07/07/demokracie/)
* [Totalita](http://totalita.cz/)
* [Někteří komunisté to mysleli dobře](http://prehravac.rozhlas.cz/audio/2356363)
* [Proč nás stěhujete](http://prehravac.rozhlas.cz/audio/3059233)
* [Václav Vaško](http://prehravac.rozhlas.cz/audio/3159834)
* [Oto Mádr](http://www.pametnaroda.cz/story/madr-oto-1917-106)
* Drda, A., Dudek, P.: Kdo ve stínu čeká na moc
* Hvížďala, K., Havel, V.: Dálkový výslech
* Havel, V.: Do různých stran
* Rašín, A.: Mé vzpomínky z mládí
* Palacký, F.: Myšlenky Františka Palackého
* Kryl, K.: Země Lhostejnost
* Baťa, J.A.: Za obchodem kolem světa
* Tigrid, P.: Kapesní průvodce inteligentní ženy po vlastním osudu
* Přečan, V.: Charta 77: Od morální k demokratické revoluci

.

* __Peroutka__
* [Jak číst Peroutku](http://hlidacipes.org/milan-zeleny-poukazka-do-koncentraku-aneb-jak-cist-peroutku/)

> Demokracie musí pečovat o to, aby byla většinou.
> *Peroutka, F.: Jací jsme; Demokratický manifest. Středočeské nakl. a knih., Praha 1991, s. 209.*

.

> Demokracie do sebe přijímá tezi a antitezi
> a dává jim ochranu práva a zákona.
> *Ibid., s. 140.*

.

> Dvě tendence proplétají se historií, protikladné,
> ale obě nepopiratelné, tendence ke svobodě
> a tendence k disciplíně.
> *Ibid., s. 224.*

.

> Přestala existovat porážka, existuje jen zničení.
> *Ibid., s. 133.*

* __Marx__

[![mouse trap jokes](https://pbs.twimg.com/media/CHqBUNoWIAA3Lef.jpg)](https://www.google.cz/search?q=mouse+trap+jokes&tbm=isch)


