Komu?ismus
==========

> Komunismus — ze své vlastní volby — je největším žijícím
> nepřítelem svobody. V zápase proti sobě stojí systém
> demokratický a komunistický, ne kapitalistický a socialistický.
> *Peroutka, F.: Jací jsme; Demokratický manifest. Středočeské nakl. a knih., Praha 1991, s. 141.*

*Dotazník do zaměstnání, L.P. 1986*

6. Třídní - sociální původ
7. Politická příslušnost
  * do r. 1945
  * do r. 1948
  * po r. 1948
  * nyní
10. Majetkové poměry (domek, byt)
17. Stranické funkce
22. Manžel
21. Děti
22. Rodiče
23. Rodiče manžela(ky)
24. Sourozenci vlastní
25. Příbuzní v zahraničí
26. Pobyt v zahraničí
27. Jména dalších osob v zahraničí, s nimiž udržujete styky
28. Účast v domácím a zahraničním odboji

*Údaje prostudoval a ověřil pracovník kádrového útvaru*

__Poznámka__: Dotazník soustřeďuje pouze závažné údaje.
Podrobněji je rozveďte v životopise, který je součástí
tohoto dotazníku, a to svou dosavadní politickou a veřejnou
činnost, své politické postoje v __kritickém období let 1968-69__
a další údaje ze života [..] informace o politické angažovanosti
své rodiny apod.

![dotazník](m/dotaznik.jpg)

Dva roky staré číslo [740 tisíc](http://volby.cz/pls/ps2013/ps2?xjazyk=CZ) (spolu)občanů dává tušit, komu ještě jsou otázky výše vlastní;
více než páry zbloudilých ovcí. Znovu postaví si [ohradník elektrický](http://www.ceskatelevize.cz/porady/10095467107-pribehy-zelezne-opony/dily/)
a jako BOZP zákon č. [231/1948 Sb.](http://www.ustrcr.cz/data/pdf/projekty/usmrceni-hranice/dokumenty/zakon231-232-1948.pdf) doporučí.
Deník [Právo](http://archiv.ucl.cas.cz/?path=RudePravo) přebarví a vědět dají, že *republiku si rozbourat nedáme*.
Do res publicae opět stejně daleko bude jako do Moskvy. A každou první středu v měsíci amplióny *Mír, míír!* vyhlásí.
Všichni pak si zahrajeme: na výběr [spojka na Vatikán](https://cs.wikipedia.org/wiki/Karel_%C4%8C%C3%AD%C5%BEek) a plutokrat z Wall Streetu.

> Velmi jsme si vážili Kim Čong-ila,
> jenž se obětoval, aby přinesl blaho
> korejskému lidu, zajistil bezpečnost
> KLDR a dosáhl mírového sjednocení
> Koreje. KSČM pevně věří, že Korejská
> strana práce překoná nynější smutek
> a nadále povede hrdinný boj korejského
> lidu za obranu socialismu ve Vaší
> krásné zemi.
> *Vojtěch Filip, kondolence KLDR, 2011. In: Havlíková, L. K.: Republika vězňů, vězni republiky. In: Steigerwald, K.: Má vzdálená vlast. Národní divadlo, Praha 2012, s. 17.*

Smůla prý v tom, že [policista musí poslouchat rozkazy v každé době](http://www.parlamentnilisty.cz/profily/Petr-Duchek-48359/clanek/-Mlaticka-do-politiky-nepatri-34926).
Poradili mu to, oni, tak mlátil. Na vině asi čl. 2 odst. 3 [Ústavy](http://www.psp.cz/docs/laws/constitution.html),
kdy úřad činit nesmí nic nad (nebo pod) literu zákona. [Prokurátor](http://www.ceskatelevize.cz/porady/10366883725-pribeh-herecky/21156226416/) oprátky vždy
vynáší dle *tehdy platných* zákonů. Za smrt jako obvykle pár odstavců je vinno. Těmi pouštějí žilou totality.
Nevraždí rozkaz, „dobře míněná rada“. Na člověka vztahuje ruku jen člověk; ne písmena z lejstra.

> Propaganda vyzývá občana, aby nenáviděl to,
> o čem čte, ne to, co zažil.
> *Peroutka, F.: Jací jsme; Demokratický manifest. Středočeské nakl. a knih., Praha 1991, s. 163.*

Komunismus vychází z těch dob, ve kterých „čím hůře, tím lépe“. Někomu to vyhovuje, jinak by stejně neuměl.

> Ale až jednou vybledne čerstvý dojem z bolševických
> zločinů, bude socialistický program znovu přitažlivý
> pro masy.
> *Mises, von L.: Liberalismus. Ekopress, Praha 1998, s. 24.*

Že komunismus jsme nechtěli? Nebyl by tady. Bližší nám je
(sovětský aj.) [satelit](http://mentallandscape.com/Sputnik1_Czech.mp3) před [poprsím Pallady](http://magazin.aktualne.cz/kuriozity/jidas-zradil-maturanty-ti-se-ted-hadaji-na-internetu/r~d1ebe644f3ce11e498af002590604f2e/). Těšení malomyslného davu bylo hutnější než (ještě mladé) obočí Břežněva. Okolnosti, rozuměj utábořené rudé jednotky,
zapůsobily: bylo po válce a i dívky chtěly být bratry. Pár let zpátky psal Masaryk *O bolševictví* nebo Čapek *Proč nejsem komunistou* — nestačilo to,
museli jsme si sáhnout. A zase to nestačí, protože nedlouho odtud si je budeme chtít i pohladit. S každým rokem je sentiment hlubší, fakta smířlivější.
U Edvarda Beneše to byl fanatický strach z německého *Drang nach Osten* i opakování Mnichova. A spásu viděl zcela nekriticky v Sovětském svazu. Jím iniciované
četné dohody o spolupráci, vzájemném přátelství i přehnaná servilita byly jedním ze závaží na hloupé straně vah.

> Říkám jen pro naše lidi, ke kterým v našich věcech
> mám právo mluvit, že vůdcové Sovětského svazu, že Stalin
> sám je politik a státník velikého stylu, velikého vzdělání,
> železné energie a dalekozrakého politického obzoru, že Stalin
> a Molotov jsou zejména velcí sovětští patrioti a že si tudíž
> dovedou cenit patriotismu druhých, jsouce přitom pronikavými
> politickými realisty, kteří vědí co chtějí a co mohou.
> *Beneš, E.: Šest let exilu a druhé světové války. Orbis, Praha 1947 (6. vydání), s. 372.*

Mantra z éry Listopadu *Nejsme jako oni!* — nás samé — obnažila. Bylo nám příjemnější vědět *kdo nejsme* než *kdo jsme*. Právě škarohlídství národa znemožní stát
přímě za jednou idejí, tj. odevzdat se, věřit (i světská ideja věří). Obyčejně po kabátě máme zastrkané dvě tři, žádná za nic nestojí, ale i tak nás hřeje.
*Imanentní* přízemnost a zištnost je jedna noha v suchu (demobilisace 6. října '38). *Transcendentní* přesah a víra jsou naopak obě chodidla až po nozdry ve vodě
(mobilisace 23. září '38). Mnichovský diktát ale jistě z celého chleba důvodů být učebnicový předěl mezi češstvím a čecháčkovstvím nemůže.

Proto plavat a třeba i — tonout, pro něco. Za něčím stát, za něco stát. Věříme vně; dovnitř víme, že sami (o sobě) jsme k ničemu. Nezdolní pro „vyšetřovatele“
obou totalit byli právě duchovní. Rok 1945: české Němce zapřít. Rok 1989: koupat se sušší. Omak sametu evokoval, že to lze. Obě naše reakce z těch dní
a měsíců byly na hlavu. '45 porodnici vypálil, '89 navýšil kapacitu. Ani jednou se nikdo nepodíval, kdo je uvnitř. Ze sametového županu dodnes kape
nám přímo na čelo. Po 26 letech jsou úderníci stále s námi. Každé 4 roky jim vyhradíme pár lavic Parlamentu ČR a něco málo
milionů, asi na šatstvo. Nebo je zpravíme [radními](http://ceskapozice.lidovky.cz/jihoceska-radni-za-kscm-se-brani-chci-jen-kvalitni-skoly-pib-/tema.aspx?c=A121121_002554_pozice_84596)
pro [školství](http://prehravac.rozhlas.cz/audio/2781412). Paměti národa to nejde do hlavy; paměti obyvatelů ano.

> Sláva, socialismus zvítězil,
> člověk už si nemůže koupit, co potřebuje.
> *Peroutka, F.: Jací jsme; Demokratický manifest. Středočeské nakl. a knih., Praha 1991, s. 193.*

Socialismus zákonitě chutná velmi levně (obšírněji V. Havel ve [Slově o slovu](http://vaclavhavel.cz/showtrans.php?cat=clanky&val=78_clanky.html&typ=HTML)).
A kdo chce jistoty, může popojít — v čase; bezelstně dnes idylu pětiletek vábí [mladí trockisté](http://solidarita.socsol.cz/). Ti zasnění však nechtějí zpět
režim, ale čas! A taky viníka (sacharid) pro jejich myšlenkovou soustavu.

> Neurotik se chytá své životní lži a pokud je postaven před volbu,
> zda se má zříci této lži, anebo logického myšlení, dává přednost
> obětování logiky. Neboť život by byl pro něho nesnesitelný bez útěchy,
> kterou nachází v socialistické ideji. Ta mu ukazuje, že chyby,
> jež zavinily jeho neúspěch, netkví v jeho osobě, ale v chodu světa.
> *Mises, von L.: Liberalismus. Ekopress, Praha 1998, s. 24.*

Čtyřicet let života pomýleným nevykáží. Nemohou. Zůstalo by jim dnes *z celého člověka* jenom stáří (tj. odepsat valný čas sebe). Budovatelé (i ti po třech
lobotomiích) mají na socialistické (ať už to znamená cokoli) cítění i úlisnou myšlenku kolektivizmu stále právo. Demokracie tkví v tom,
že dokáže sama sebe postoupit. Buďme ale vším proti způsobu, kterým té *levoty* má nebo mělo být dosaženo.

> Komunismus je názor,
> že vypálením Louvru se všichni naučí malovat.
> *[zbyhnev.com](https://www.facebook.com/zbyhnevdotcom/posts/696642100447455)*

[Internacionála](https://cs.wikipedia.org/wiki/Eug%C3%A8ne_Pottier) a „pracovní iniciativou ku splnění úkolu“ se možná hezky pějí,
ale nebaví. Jsou to od noci neumyté oči: nedovedeme mít *raději* bližního než sebe.

> To se nemá chápat tak, že člověk má milovat
> bližního stejně jako sám sebe, ale podobně
> jako sebe [..]
> *Akvinský, T.: O lásce. KRYSTAL OP, Praha 2005, s. 216.*

Demokracie zvládne být lidská i méně lidská. Komunismus (krom poprav, pošlapání a vyvlastnění člověka) nezvládá nic.
[Junioři](http://www.juniorproject.eu/) ale [nechápou](http://prehravac.rozhlas.cz/audio/3061945) a otrlejší *Vojtové* [glosují](http://www.novinky.cz/domaci/352873-politici-padaji-do-sprostoty-po-zemanovi-se-predvedl-filip.html).
Vzato nemusí dlouho trvat, abychom *jednotně k práci, jednotně k volbám* vyráželi ex novo.

> [..] komunismus sám pobil daleko více komunistů,
> než stačili všichni ostatní dohromady.
> *Peroutka, F.: Jací jsme; Demokratický manifest. Středočeské nakl. a knih., Praha 1991, s. 142.*

Ale spolehnout se na Peroutku výše nemůžeme. Nic by neřešila změna názvu strany ni exkomunikace těch nejubožejších z jejich řad — tady běží
o naprostou vymletost *celého* jejich oddílu.

> [..] někdy více lidí umíralo na politiku než na nemoci.
> *Peroutka, F.: Jací jsme; Demokratický manifest. Středočeské nakl. a knih., Praha 1991, s. 202.*

Záliba v komunismu měla a má být trestná. Není. Asi tak mnozí dávají vyniknout své velikosti a dobrotě.
Ani Ježíš neléčil malomocné myšlenkou, ale dotekem.

> Zač pokání při zpovědi přijali, to
> i s pokáním bez přestání dělají [..]
> neodpouští Bůh pražádnému hříchy, jedině
> jestliže odstoupí od nich vůlí, úmyslem
> i skutkem.
> *Chelčický, P.: Ze sítě víry. Československý spisovatel, Praha 1990, s. 74.*

Domýšlivost ponechala zasloužilé knížky straníků, dozorců, referentů a vůbec klidnému stáří a ideologii v pozadí ještě klidnější dospělosti.

> Madness is rare in individuals  
> – but in groups, parties, nations,  
> and ages it is the rule.
> *Friedrich Nietzsche*

Standarta srpu a kladiva ovinula [více obětí](https://en.wikipedia.org/wiki/Mass_killings_under_Communist_regimes) než svastika hákového kříže.
ÚSTR zkoumá komunismus jako totalitu, Ministerstvo obrany odškodňuje 3. odboj a přesto
není bolševická idea zákonem odmítnutá (na rozdíl od věci nácismu).

> Komunisté, kteří nejdříve chtějí revoluci a pak teprve
> všechno ostatní, nemají ze svého stanoviska tak docela pravdu,
> nepřejí-li si zlepšení hospodářských poměrů a doufají-li v těžké
> krize a bídu mas, neboť maso na talíři je sice přátelské lidu,
> avšak nepřátelské revoluci. Čím hůře, tím lépe — taková je
> komunistická strategická moudrost.
> *Peroutka, F.: Jací jsme; Demokratický manifest. Středočeské nakl. a knih., Praha 1991, s. 115.*

Nejsme trefně *jako oni*, ale stát stojí proto, že je právo. Vice versa není nic. *Druhého* právo je v důsledku *prvého* trest, řehole.
Řád jednotlivce je svobodou jednotlivců. Z preambule Ústavy: „[..] jsou si vědomi svých povinností vůči druhým a zodpovědnosti vůči celku.“

> Nic horšího nemůže komunista spáchat
> než udělat něco v zájmu státu československého.
> To se musí našim komunistům nechat, že pro
> tenhle zájem mají tuze málo smyslu. Ještě
> se jim nestala ta hanba, že by se něčeho
> dopustili v zájmu státu československého;
> že by mu byli nějak ke cti, že by přinesli
> něco, co by vůbec mělo co dělat s touto zemí,
> že by vůbec teď či příště byli k něčemu
> kloudnému pro to prostředí, ve kterém žijí.  
> __Lidové noviny, 19. 10. 1928__  
> *Čapek, K.: O umění a kultuře; Od člověka k člověku. Český spisovatel, Praha 1995, s. 208.*

Zpovídat šíření, stavění na odiv, tužeb komunismu, nikoliv osvětu nebo soukromé, třeba polohlasné, „zvážení“. Ať je o něm dostupných zcela informací,
ať se třeba i polemizuje, jen ať už ho proboha nikdo nepouští ke slovu (ani ke stolu). Komunismus jednou celé století dostal —
další nepotřebuje. A my netaktně (a netakticky) mlčíme.

> [..] hlásí se [Steigerwald] k ideálu
> a riskuje, že bude "lecjakými Vojty",
> ale i frikulíny, kteří předstírají,
> že jsou "cool", "free" a "in",
> napadnut z idealismu, z heroizace
> a patetizace, z toho, že některé
> hodnoty prostě bere příliš vážně...
> A on skutečně bere své hrdinky
> vážně, on si jich opravdu nelíčeně
> váží.
> *Vedral, J.: Dobové tance na nápěv budovatelského kýče. In: Steigerwald, K.: Má vzdálená vlast. Národní divadlo, Praha 2012, s. 45.*

Je vpravdě snazší se dnes nakrásně vymezit vůči všem, kteří podlehli. Já tu možnost nedostal, jsem tak asi z obliga. Nahlížet věci lze
však právě proto, že jich nejste součástí. Třeba platí, že chybu musíme nejprve udělat, abychom věděli, že to chyba je. Nikdo ale nedělá *chyby* 40 let.

> Jedna z vyslýchaných ohluchla, když
> ji referent udeřil. A kdo jsou tihle
> "referenti", "vychovatelé", "dozorci"?
> Mnozí z nich pokračovali ve své práci
> a kariéře i po převratu v roce 1989,
> stejně jako řada soudců a státních
> zástupců.
> *Havlíková, L. K.: Republika vězňů, vězni republiky. In: Steigerwald, K.: Má vzdálená vlast. Národní divadlo, Praha 2012, s. 23.*

Marx mohl mít něco na srdci ve svém 19. století, kdy jím zmíněná nadhodnota byla [unfair](https://youtu.be/MxldKIiZ3EA?t=40s)
a pracovní zákoník raději nebyl vůbec. Řešit to hodlal vypovězením práva Mít; společenství lidí ale není pytlem buráků.
Doby průmyslové revoluce jsou teď pryč, a kdo je chce vzpomenout, přečte si [Zolu](http://search.mlp.cz/cz/titul/zabijak/2837868/) a ne Marxe.

> Spravedlnost je slepá; u nás bohudík ne,
> nýbrž jen šilhá (nalevo).
> *Čapek, K.: O umění a kultuře; Od člověka k člověku. Český spisovatel, Praha 1995, s. 91.*

Komunismus je sám tak absurdní, že argument vůbec je na [h***o](https://youtu.be/djFcjDyaZNY).
*Komunismus je svinstvo a bolševici jsou svině ([Opilé banány](http://search.mlp.cz/cz/titul/opile-banany/2500821/)).*
Maxima „si vis pacem, para bellum“ je snad protimluv, totiž *bojovat* za *mír*, ale protimluv na svém místě.

> Historie učí, že ničeho není dosaženo jednou provždy.
> *Peroutka, F.: Jací jsme; Demokratický manifest. Středočeské nakl. a knih., Praha 1991, s. 139.*

Právem se stává to, co většina za právo prohlásí (Aristotelés). V proletariátu člověk halekat nemohl, dnes mluvit může, ale nikdo ho neslyší
(Jaroslav Hutka). Menšina v demokracii končí proformou, ústavní vatou, pomazáním většiny: Podívejte, máme demokracii!

V komunismu menšina není žádná. Spektrum barev je pryč. Sice to je přihrávkou „podzemní kultuře“ a disentu vůbec, ale ti na povrchu
jsou spitím barev všech — šedi.

> Demokracie? Ano — ale ne proboha v řečnění. V práci.
> V srdci. V každém dechu, v konání a myšlení. Tam demokracie.
> *Baťa, J.A.: Za obchodem kolem světa. Tisk, Zlín 1937, s. 230.*

Kdo nechce, ten nebude vědět. A přesně takoví rozhodují (i vyhrávají) volby.

> Svoboda je hodnota, jejíž přítomnost přínáší
> méně potěšení než její nepřítomnost bolesti.
> *Jean Paul*

Svobodu náš komunismus vykoupil hereckou i hudební velegenerací (zde zásluhou *zhůry* než umu plánovačů),
Dietlem, televizním přijímačem nebo [ROH](https://cs.wikipedia.org/wiki/Revolu%C4%8Dn%C3%AD_odborov%C3%A9_hnut%C3%AD).
Svobodně přeloženo: *Tady si hezky sedni a seď.* Je otázkou, co by „ke směně“ nabízel komu?ismus 21. století.

> Když jsem tehdy v Praze hostoval, byla ještě pod ruskou kontrolou.
> Pro farmářského kluka ze státu Illinois to byla zvláštní zkušenost.
> U nás bylo všechno dostupné, a tady najednou skoro nic.
> *Sherrill Milnes, MFDNES, 1. července 2015, A10.*

Nelibost k demokracii je v jediném: lze vystoupat, i hluboce klesnout. Komuna ČSSR zajistila straníkům první, popřela druhé.
Režim tak skončil na ekonomické neúnosnosti lidí, kteří svou prací byli zbyteční.

> K tomu, abyste se něco naučili, nečtěte Marxe. Hodně suchá sračka.
> Učte se prosím ducha. Marx jsou akorát tanky valící se přes Prahu.
> Na tohle jim neskočte.
> *Bukowski, Ch.: Zápisky starého prasáka.*

Kostohryz Demkovi (Solženicyn): „Věř svým očím, ale uším moc nevěř.“


* __—__
* [Komunistický manifest](https://www.gutenberg.org/files/31193/31193-h/31193-h.htm)
* Šaroch, Z.: Výstřely z hranice
* 30 případů majora Zemana: Hon na lišku (5. díl)
* [Husák](http://youtu.be/CvbMM0fyV5U?t=7m9s), [Štěpán](https://youtu.be/c89MIWlqSNw), [poslanec](http://www.psp.cz/sqw/detail.sqw?id=6224) [Ondráček](http://youtu.be/W21maRT1sm0)
* [Hodní a nevinní komunisté](http://myego.cz/item/hodni-a-nevinni-komuniste-aneb-jak-se-nam-pod-nimi-zilo)
* [Babičko, povídej](http://www.misantrop.info/babicko-povidej/)
* [Mé dětství v socialismu](http://www.detstvivsocialismu.cz/)
* [Proč nejsem Rusku vděčný za osvobození](http://hlidacipes.org/adam-drda-proc-nejsem-rusku-vdecny-za-osvobozeni/)
* [Komunistický převrat v ČSR](http://www.pametnaroda.cz/anniversary/detail/id/6)
* [Moderní dějiny](http://www.moderni-dejiny.cz/)
* [Proti ztrátě paměti](http://www.protiztratepameti.cz/)
* [Demokracie](http://kcc.misantrop.info/2015/07/07/demokracie/)
* [Totalita](http://totalita.cz/)
* [Někteří komunisté to mysleli dobře](http://prehravac.rozhlas.cz/audio/2356363)
* [Proč nás stěhujete](http://prehravac.rozhlas.cz/audio/3059233)
* [Václav Vaško](http://prehravac.rozhlas.cz/audio/3159834)
* [Oto Mádr](http://www.pametnaroda.cz/story/madr-oto-1917-106)
* Drda, A., Dudek, P.: Kdo ve stínu čeká na moc
* Hvížďala, K., Havel, V.: Dálkový výslech
* Havel, V.: Do různých stran
* Rašín, A.: Mé vzpomínky z mládí
* Palacký, F.: Myšlenky Františka Palackého
* Kryl, K.: Země Lhostejnost
* Baťa, J.A.: Za obchodem kolem světa
* Tigrid, P.: Kapesní průvodce inteligentní ženy po vlastním osudu

;  

* __Peroutka__
* [Jak číst Peroutku](http://hlidacipes.org/milan-zeleny-poukazka-do-koncentraku-aneb-jak-cist-peroutku/)

> Demokracie musí pečovat o to, aby byla většinou.
> *Peroutka, F.: Jací jsme; Demokratický manifest. Středočeské nakl. a knih., Praha 1991, s. 209.*

;

> Demokracie do sebe přijímá tezi a antitezi
> a dává jim ochranu práva a zákona.
> *Ibid., s. 140.*

;

> Dvě tendence proplétají se historií, protikladné,
> ale obě nepopiratelné, tendence ke svobodě
> a tendence k disciplíně.
> *Ibid., s. 224.*

;

> Přestala existovat porážka, existuje jen zničení.
> *Ibid., s. 133.*

* __Marx__

[![mouse trap jokes](https://pbs.twimg.com/media/CHqBUNoWIAA3Lef.jpg)](https://www.google.cz/search?q=mouse+trap+jokes&tbm=isch)

