Sídliště  
========  
  
znám ty skleslé paneláky  
jednou zblízka, jednou zdálky  
vzplály tam mé žabí války  
hutná stavení — pomník zahálky  
  
dlí v nich Skuteč, Choceň, Ústí nad Labem  
zkrátka celý lidský sněm  
třeba přijde lítost s věkem  
panel prostým epitafem jmen

*

před kójemi pak srostou fíky  
urbanisté zinkasují tučné díky  
umakart utiší obyvatel vzlyky  
domovní schůzí odezní eonu tiky

zbývají

chodby, služba, týdny  
chlupatý hadr  
bezedné kýbly

a taky mandl  
a taky sklep  
počkám si  
nedávají obé hned!
  
(pj)  
  
