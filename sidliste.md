Sídliště  
========  
  
znám ty skleslé paneláky  
jednou zblízka, jednou zdálky  
tam svádím své žabí války  
hutná stavení — pomník zahálky  
  
dlí v nich Skuteč, Choceň, Ústí nad Labem  
zkrátka celý lidský sněm  
třeba zaslouženým věkem  
kremací z panelu vyjdeme si ven

...

před kójemi pak srostou fíky  
urbanisté zinkasují tučné díky  
umakart utiší obyvatel vzlyky  
domovní schůzí zazní eonu tiky

zbývají

chodby, služba, týdny  
chlupatý hadr  
bezedné kýbly

a taky mandl  
a taky sklep  
počkám si  
nedávají obé hned!
  
(pj)  
  
