Nevíš proč
==========

hadi co kousnou tě  
pátky na téhle planetě  
lásky k ruletě  
ještě ses neohřál — po létě

pravdu hledáš v pozdním momentě  
nikdo neřekne Berem tě  
zasedáš v kající se dobrotě  
zraješ uvnitř, chátráš vně 

nerozumíš pořadí os  
těsně míjíš lidský hvozd  
těší tě vlastní ospalost  
teď křičíš, sténáš Mám dost

střádáš sny, vzýváš rozpaky  
do rozhodnutí samých se nechce  
zůstaly jen ty povzdechy  
přec žít jsi chtěl tak lehce

stal ses nedostupný (ve vlastní hlavě)  
už nemyslíš (lobotomií prošel jsi hravě)  
čumíš teď všelijak (vůbec ne slavně)  
pomoc nepřijde — uleháš na dně

doufej, že jiné to napříště bude  
vzdáš-li se, nemravo, nejprve vůle

(pj)

