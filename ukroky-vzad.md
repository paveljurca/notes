Úkroky vzad
===========


Kotleta
-------

vřeští tuhá kotleta  
pachuť v čase oběda  
kus zvířátka bez jména  
rozžvýkána docela

života neužila  
upálena doběla  
sádelníkem snědena  
dezert čoko poleva

jídelníčku obměna  
Ave pia!  
bude stehno jelena


Morče
-----
 
naráží morče  
do stěny plastové  
na malém kousíčku  
čenichá, oči těkavé  
  
kdo zavřel ho  
prázdnit pítko sté  
to malé morčátko  
blouzní, je mu bléé
 

Ochmelka
--------

*prolog*  
— *světlá chvilka*

hloupé  
co bylo  
lepší  
co jistě bude

blíže věcem  
nehezčí se zdají  
dále srdcem  
tehdy záleželo — teď nezáleží

*epilog*  
— *delirium*

zcela prostě  
změnil žití břeh  
krvácí mu dásně  
chtěl mít svěží dech

pod očima kruhy  
nohou rytmus nestíhá  
vzpomněl mouder sovy  
s ránem dečku vyšívá

&nbsp;večer dojde vlohy

u rumu se vyzpívá


Branci
------

zatuchá klima  
se špetkou nevkusu  
super, bájo, príma  
pronárody v poklusu

příliš někdy je  
negramotných úvodů  
i rozdávejme knihy  
řka při porodu

nadějí nám  
zdatní branci
u výkopu


Zkouškové
---------

ovzduší  
&nbsp;deštného pralesu

študák rozehrál    
&nbsp;partii forbesu

paměť křepčí  
&nbsp;v přednesu

místo dlaní  
&nbsp;vúdú od vřesu

kredity ve strmém  
&nbsp;poklesu


MŠMT
----

sbor  
ve straně  
nesrozuměn  
v podstatě  
jedničky  
to hlavně  
Cermat vážní  
hrr na ně  
propálen čas  
bezvadně  
diplomy  
na planetě  
bolehlavem  
po létě  
MŠMT  
strůjce mě


(pj)

